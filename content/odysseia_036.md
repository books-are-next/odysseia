---
title: Poznámky pod čarou
contentType: prose
---

[\[1\]](./resources/undefined) Laichterova sbírka krásného písemnictví XI. _Povídky_ Bjørnstjerna Bjørnsona. Řada II. Str. 171.

[\[2\]](./resources/undefined) A. Roemer v _Homerische Aufsatze_ 1913 dovozuje, že Odysseia má ráz demokratický a dělnický a že byla určena drobnému lidu, nikoli šlechtě.

[\[3\]](./resources/undefined) Dojem tento mění se v jistotu, jestliže uvážíme některá místa v Odysseii:

Když služka Eurykleia spatřila pobité ženichy, chtěla jásat, ale Odysseus ji zakřikl těmito slovy (XXII):

„V duši jen, stařenko, plesej, buď zticha a nejásej hlasně!  
Nebyl by pobožný čin chtít jásat nad smrtí mužů!  
_Tyto zde božská vůle a hrozné zhubily činy_,  
neboť nectili nikdy ni jednoho z pozemských lidí,  
ať byl dobrý, ať zlý, ať kdokoliv mezi ně přišel.  
_Proto teď za svou zpupnost jsou stiženi hanebnou smrtí!_“

Odysseus to zřejmě prohlašuje, že ne on, nýbrž bohové potrestali ženichy za jejich hrozné činy. Sebe pokládá za nástroj vyšší vůle božské.

Kdo by si nevzpomněl vznešených slov, která Svatopluk Čech vkládá do úst Janu Žižkovi po vítězné bitvě na hoře Vítkově: „Milí bratří! Nechvaltež mne, ale chvalte toho, jehož jsme my všichni pouhými nehodnými nástroji. Milostivý Bůh povalil slabou rukou naší nepřátele své i naše, protivníky pravdy svaté a našeho jazyka českého i slovenského. Pán všemohoucí, svatá naše záštita, porazil a zetřel mrzkou pýchu jejich. Jemu buď proto čest a chvála na věky věkův amen!“ (Sebrané spisy Sv. Čecha, IX. Výlety, str. 325).

Když byli všichni ženichové pobiti, tu hérold Medón prosil Odysséa za slitování. Odysseus mu dal milost a pravil (XXII):

„Neboj se nic! Můj syn již zachránil tebe a spasil,  
abys v duši to poznal a také jiným to řekl,  
_kterak šlechetný čin jest mnohem lepší než špatný,_“

tj. za špatné činy lidé bývají stiženi trestem, za dobré odměnou.

K Athéně pravil bůh Zeus (XXIV):

„Nebyl-li úmysl ten kdys _vymyšlen od tebe samé_,  
jednou že Odysseus přijde a všecky ty ženichy ztrestá.“

Slova ta dokazují zřejmě, že pomsta stala se řízením božím.

Tato místa jsou důkazem, že básník podložil své básni ideu o vině a trestu a provedl ji na konkrétním případě, tj. na zpupných ženiších.

[\[4\]](./resources/undefined) Vizme, co praví starý král Láertés cizinci (Odysséovi), když se ho tázal, zdali tato země jest Ithaké (XXIV):

„Ovšem, jest to ta země, ó cizinče, po níž se tážeš,  
_avšak násilný lid, pln zpupnosti, nad ní teď vládne._“

Slovy těmi zřejmě jest naznačena anarchie, která za nepřítomnosti královy v zemi nastala.

Na sněmu ithackém starý šlechtic Aigyptios si stěžuje (II), že

„dosud tu nebylo sněmu ni porady občanů starších

_od dob, co Odysseus slavný se vzdálil na dutých lodích_“  
a žehná tomu, kdo sněm svolal.

I národ tedy cítil, že státní život Ithačanů vyšinul se po odchodu Odysséově z obvyklých kolejí.

Z těchto míst je vidět, že básník měl na mysli též ideu státní.

[\[5\]](./resources/undefined) Píšeme obšírněji o Télemachii nejen proto, že bývá vyhlašována za část později přidanou od cizího básníka, nýbrž i proto, že pochopením této části lze pochopit celek.

[\[6\]](./resources/undefined) Zpěv II, III a IV.

[\[7\]](./resources/undefined) Zpěv VII, VIII a IX.

[\[8\]](./resources/undefined) Zpěv IX, X, XI a XII.

[\[9\]](./resources/undefined) Zpěv X, XI.

[\[10\]](./resources/undefined) Zpěv XI.

[\[11\]](./resources/undefined) Zpěv XI, XII.

[\[12\]](./resources/undefined) Zpěv XV, XVI.

[\[13\]](./resources/undefined) Zpěv XVII–XXIII.
