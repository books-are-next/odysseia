<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Odysseia</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection10">
<h2 class="mlpuroven2odyssea">ZPĚV
XXIII</h2>

<h3 class="mlpuroven3odysseia" id="sigil_toc_id_55">Odysseus a Pénelopeia se
poznají</h3>

<p class="mlpversehomer">Stařena v komnatu horní tu vstoupila, jásotu plná,<br class="calibre12"/>
dát své vládkyni zprávu, že milý manžel je doma.<br class="calibre12"/>
Kolena sebou škubla a o závod kvapily nohy.<br class="calibre12"/>
&#160;&#160;&#160;&#160; Stanula nad její hlavou a tuto jí hlásala zprávu:<br class="calibre12"/>
„Probuď se, Pénelopeio, ať uzříš, milené dítě,<br class="calibre12"/>
vlastníma očima svýma, co bývá denně ti touhou!<br class="calibre12"/>
Přišelť Odysseus tvůj již do domu, třebaže pozdě,<br class="calibre12"/>
pobil ženichy zpupné, již mrhali majetek jeho,<br class="calibre12"/>
jmění mu vyjídajíce, a násilně týrali syna.“</p>

<p class="mlpversehomer">&#160;&#160;&#160;&#160; Moudrá Pénelopeia jí na to zas odpověď dala:<br class="calibre12"/>
„Bohové, matičko milá, tě pomátli, kteřížto mohou<br class="calibre12"/>
rozum člověku vzíti, i kdyby byl velice moudrý,<br class="calibre12"/>
jindy i nerozvážný jest přiveden k rozvážnosti.<br class="calibre12"/>
Ti teď zmátli i tebe, ač dřív’s byla velice moudrá.<br class="calibre12"/>
&#160;&#160;&#160;&#160; Pročpak mě za posměch máš, když mysl má žalu je plna,<br class="calibre12"/>
takto jen do větru mluvíc — a ještě mě ze spánku budíš,<br class="calibre12"/>
libého, který mě spoutal a milá víčka mi zastřel?!<br class="calibre12"/>
Takhle jsem nespala ještě, co Odysseus z domova odplul<br class="calibre12"/>
spatřit tu kletou Tróju, již bez žalu vyslovit nesmím.<br class="calibre12"/>
Teď však sestoupni dolů a vejdi zas v komnatu ženskou!</p>

<p class="mlpversehomer">&#160;&#160;&#160;&#160; Kdyby však některá jiná mi ze služek, co jich mám v
domě,<br class="calibre12"/>
přinesla takovou zprávu a z mého mě vytrhla spánku,<br class="calibre12"/>
šeredně zajisté já v ten mžik bych hnala ji odsud<br class="calibre12"/>
do ženské komnaty zpět — však tvoje ti prospěje stáří.“</p>

<p class="mlpversehomer">&#160;&#160;&#160;&#160; Pěstounka Eurykleia jí na to zas pravila toto:<br class="calibre12"/>
„Nijak tě za posměch nemám, než opravdu, milené dítě,<br class="calibre12"/>
vrátil se Odysseus tvůj již do domu, jak jsem ti řekla,<br class="calibre12"/>
onen cizinec totiž, jímž v paláci zhrdali všichni.<br class="calibre12"/>
Dlouho již syn tvůj věděl, že <span class="mlpznakkurziva11b">on</span> se to
nachází v domě,<br class="calibre12"/>
veden však opatrností, ti otcovy úmysly skrýval,<br class="calibre12"/>
dokud by neztrestal pych těch ženichů zpupnosti plných.“<br class="calibre12"/>
&#160;&#160;&#160;&#160; Řekla. I zplesala kněžna, a honem skočivši s lůžka,<br class="calibre12"/>
objala starou služku, a slza jí vytryskla z víček.</p>

<p class="mlpversehomer">&#160;&#160;&#160;&#160; Potom se ozvala takto a pravila perutná slova:<br class="calibre12"/>
„Nuže, ó matičko milá, teď pověz mi neklamnou pravdu!<br class="calibre12"/>
Jestliže, jakož mi díš, již vskutku se do domu vrátil,<br class="calibre12"/>
jak jen pravici svou na ty nestoudné ženichy vztáhl,<br class="calibre12"/>
docela sám, když hromadně vždy v mém paláci byli?“<br class="calibre12"/>
&#160;&#160;&#160;&#160; Na to jí pěstounka milá zas pravila, Eurykleia:<br class="calibre12"/>
„Ničeho z pohledu nevím ni ze sluchu, bylo jen slyšet<br class="calibre12"/>
sténot vražděných mužů. My v komnatě stavěné pevně<br class="calibre12"/>
s hrůzou sedly si v kout — vchod přilehlý těsně nás věznil.<br class="calibre12"/>
&#160;&#160;&#160;&#160; Teprv když Télemachos mě konečně z komnaty ženské<br class="calibre12"/>
volal, milý tvůj syn, jejž otec pro mne byl poslal,<br class="calibre12"/>
našla jsem Odysséa, jak uprostřed pobitých mužů<br class="calibre12"/>
stojí, a ženichů dav tam leží na tvrdé zemi,<br class="calibre12"/>
na sobě.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Vidouc to všecko, bys bývala okřála v mysli,<br class="calibre12"/>
kterak je potřísněn krví a pokálen, lvovi jsa roven.<br class="calibre12"/>
Nyní mrtvoly všech jsou u samých nádvorních dveří<br class="calibre12"/>
na sobě, překrásný dům pak čistí vládyka sírou,<br class="calibre12"/>
zanítiv veliký oheň.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Mě poslal zavolat tebe.<br class="calibre12"/>
Nuže, už pojď, ať cele se zas své oddáte slasti<br class="calibre12"/>
oba dva milým srdcem, vždyť mnoho jste zkusili zlého!<br class="calibre12"/>
Nyní konečně přec jest dávné vám splněno přání:<br class="calibre12"/>
Přišel ti sám! jest živ! jest v domově, nalezl <span class="mlpznakkurziva11b">tebe</span>,<br class="calibre12"/>
našel v paláci <span class="mlpznakkurziva11b">syna</span> — a ony, kdo křivdili
jemu,<br class="calibre12"/>
ženiny nápadníky, již všecky teď potrestal v domě!“</p>

<p class="mlpversehomer">&#160;&#160;&#160;&#160; Moudrá Pénelopeia jí opět pravila toto:<br class="calibre12"/>
„Dosud, matičko milá, tak neplesej, jásotu plna!<br class="calibre12"/>
Sama přec víš, jak na radost všech v svůj palác by přišel,<br class="calibre12"/>
nejvíc však na radost moji i synovu, našeho dítka!<br class="calibre12"/>
Není však tahle tvá zvěst tak jistotná, jako to tvrdíš,<br class="calibre12"/>
nýbrž nějaký bůh sklál všecky ty ženichy zpupné,<br class="calibre12"/>
rozhněván pro jejich pýchu a trapné zločiny jejich.<br class="calibre12"/>
Neboť nectili nikdy ni jednoho z pozemských lidí,<br class="calibre12"/>
ať byl dobrý, ať zlý, ať kdokoli mezi ně přišel.<br class="calibre12"/>
Pročež za zpupnost svou teď zhynuli.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;Odysseus
pozbyl<br class="calibre12"/>
návratu daleko vlasti a pozbyl i života svého.“<br class="calibre12"/>
&#160;&#160;&#160;&#160; Na to zas pěstounka milá jí pravila, Eurykleia:<br class="calibre12"/>
„Jaká to, dítě, ti řeč teď vyklouzla z ohrady zubů,<br class="calibre12"/>
kdyžtě teď o muži díš, jenž doma již u krbu mešká,<br class="calibre12"/>
že už nepřijde domů — tvé srdce jen nerado věří.<br class="calibre12"/>
Teď však znamení jiné, a docela zřejmé, ti řeknu:<br class="calibre12"/>
ránu, již bílým klem kdys divý mu zasadil kanec,<br class="calibre12"/>
tu jsem, myjíc jej, našla a hned jsem se chystala tobě<br class="calibre12"/>
říci tu zvěst, však rukama hned má ústa mi zakryv,<br class="calibre12"/>
nedal z chytrosti mysli ti o tom povědět zprávu.<br class="calibre12"/>
Nuže, už pojď, já životem svým dám záruku tobě:<br class="calibre12"/>
tvrdím-li nějaký klam, pak zabij mě přebídnou smrtí!“<br class="calibre12"/>
&#160;&#160;&#160;&#160; Moudrá Pénelopeia jí dala zas odpověď tuto:<br class="calibre12"/>
„Těžko je, matičko milá, bys bohů žijících věčně<br class="calibre12"/>
zkoumat zámysly chtěla, ač velmi máš zchytralou mysl.<br class="calibre12"/>
Přec však k synovi pojďme, vždyť ráda bych viděla sama<br class="calibre12"/>
mrtvoly ženichů padlých, i onoho, který je pobil!“<br class="calibre12"/>
Scházela z komnaty horní, a počala přemýšlet v duši,<br class="calibre12"/>
zda snad zpodáli jen má zkoumat milého muže,<br class="calibre12"/>
či má přistoupit k němu a zlíbat mu hlavu a ruce.</p>

<p class="mlpversehomer">&#160;&#160;&#160;&#160; Když pak vstoupila dovnitř a přes práh kamenný
přešla,<br class="calibre12"/>
sedla si naproti muži, kde svítily paprsky ohně,<br class="calibre12"/>
opodál, u druhé stěny.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; On před sloupem vysokým seděl,<br class="calibre12"/>
sklopen maje svůj zrak: bylť zvědav, zdali co řekne<br class="calibre12"/>
statná manželka jeho, až očima pohlédne na něj.<br class="calibre12"/>
Dlouho však seděla mlčky, a úžas jí pronikal srdcem:<br class="calibre12"/>
někdy se sice jí zdálo, že zrakem ho poznává v tváři,<br class="calibre12"/>
pak ho zas nemohla poznat — mělť špatné na sobě roucho.</p>

<p class="mlpversehomer">&#160;&#160;&#160;&#160; Télemachos ji plísnil a tato k ní promluvil slova:<br class="calibre12"/>
„Matko, tys nematka zlá — máš tvrdé ve hrudi srdce!<br class="calibre12"/>
Copak se odvracíš takto, a pročpak mému se otci<br class="calibre12"/>
nechceš posadit po bok, a nezvídáš, neptáš se na nic?<br class="calibre12"/>
Žádná jiná žena by s tvrdým nesnesla srdcem<br class="calibre12"/>
takto se stranit muže, jenž, vytrpěv útrapy mnohé,<br class="calibre12"/>
konečně v dvacátý rok zas do země otcovské přišel.<br class="calibre12"/>
Tobě však po všechen čas jest tvrdší nad kámen srdce!“</p>

<p class="mlpversehomer">&#160;&#160;&#160;&#160; Moudrá Pénelopeia mu na to zas odpověď dala:<br class="calibre12"/>
„Milý synu, můj duch jest plný úžasu v ňadrech.<br class="calibre12"/>
Nemohu vůbec nic teď promluvit, ani se zeptat,<br class="calibre12"/>
ani se tváří v tvář naň podívat.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Pakli to vskutku<br class="calibre12"/>
Odysseus jest, jenž vrací se k nám — ó jistěže my se<br class="calibre12"/>
poznáme sami a líp, vždyť jistá znamení máme,<br class="calibre12"/>
která také jen nám jsou známa, však jinému tajna.“<br class="calibre12"/>
&#160;&#160;&#160;&#160; Usmál se slavný rek, jenž tolik zápasů přestál.<br class="calibre12"/>
Nakvap k Télemachovi pak mluvil perutná slova:<br class="calibre12"/>
„Nech jen mateře své, ať zkoumá mě, milený synu,<br class="calibre12"/>
v paláci mém! — Však za krátký čas tím lépe mě pozná.<br class="calibre12"/>
Nyní, že špinavý jsem, mám špatné na sobě roucho,<br class="calibre12"/>
proto si málo mne váží a myslí si, já že to nejsem.<br class="calibre12"/>
My však v úvahu vezměm, co zvlášť by nám na prospěch bylo!<br class="calibre12"/>
Neboť když jednoho jen kdos zabije v národě muže,<br class="calibre12"/>
jestliže těch má málo, kdo za ním by k ochraně stáli,<br class="calibre12"/>
prchne a příbuzné svoje i otcovskou opustí zemi.<br class="calibre12"/>
My však záštitu obce a přední jsme pobili ze všech<br class="calibre12"/>
šlechticů v ithacké zemi — nuž o tom ti přemýšlet radím.“<br class="calibre12"/>
&#160;&#160;&#160;&#160; Rozumný Télemachos mu na to dal odpověď tuto:<br class="calibre12"/>
„Sám jen, milený otče, to uvažuj, neboť tvůj věhlas<br class="calibre12"/>
ze všech na světě prý jest nejlepší. Pochyby není,<br class="calibre12"/>
nikdo že ze smrtných lidí by nemohl závodit s tebou.<br class="calibre12"/>
Horlivě půjdem s tebou, a nebudeš, jako si myslím,<br class="calibre12"/>
postrádat ochrany naší — co ovšem stačí nám síla.“</p>

<p class="mlpversehomer">&#160;&#160;&#160;&#160; Důvtipný Láertův syn zas těmito odvětil slovy:<br class="calibre12"/>
„Dobrá, řeknu vám tedy, jak nejlíp zdá se mi v srdci:<br class="calibre12"/>
Nejdřív se umyjte všichni a vezměte na sebe roucha,<br class="calibre12"/>
vyzvěte domácí služky, by vzaly si slavnostní šaty,<br class="calibre12"/>
avšak božský pěvec ať zvučné varyto maje<br class="calibre12"/>
v rukou, na ně nám hraje a k veselým tancům nás vábí,<br class="calibre12"/>
takže, kdo tudy by šel neb v blízkém okolí bydlil,<br class="calibre12"/>
slyše to, mohl by říci, že slaví se v paláci svatba.<br class="calibre12"/>
Nechci, by naším městem se pověst roznesla dříve<br class="calibre12"/>
o vraždě záletníků zde v paláci, nežli my sami<br class="calibre12"/>
na statek stromoví plný se vydáme, ve kterém chceme<br class="calibre12"/>
v úvahu vzíti, co Zeus nám spasného do duše vnukne.“</p>

<p class="mlpversehomer">&#160;&#160;&#160;&#160; Oni to slyšeli rádi, a ochotně poslušni jsouce,<br class="calibre12"/>
nejdřív se umyli všichni a oblekli na sebe roucha.<br class="calibre12"/>
Ženy se oděly též. Pak božský uchopil pěvec<br class="calibre12"/>
dutou do ruky loutnu a ve všech roznítil touhu<br class="calibre12"/>
po hudbě lahody plné a požitku ladného tance.<br class="calibre12"/>
Celý ten velký palác se ozýval dupotem hlasně<br class="calibre12"/>
mladíků v tanečním reji a dívek s krásnými pásy.<br class="calibre12"/>
&#160;&#160;&#160;&#160; Takto se ozval ten onen, kdo poslouchal před domem venku:<br class="calibre12"/>
„Pojalť z ženichů kdos již královnu žádanou všemi,<br class="calibre12"/>
odvážně. Nemělať chuť již vlastního manžela z mládí<br class="calibre12"/>
chránit veliký dům až dokonce, až by se vrátil.“<br class="calibre12"/>
&#160;&#160;&#160;&#160; Tak tam mluvil ten onen, však nevěděl, co se tam stalo.</p>

<p class="mlpversehomer">&#160;&#160;&#160;&#160; Mezitím Eurynomé jej umyla v obydlí jeho,<br class="calibre12"/>
chrabrého Odysséa, a natřela olejem také,<br class="calibre12"/>
načež krásným pláštěm a sukní mu oděla tělo.<br class="calibre12"/>
Athéna po jeho hlavě mu velkou prostřela krásu,<br class="calibre12"/>
vyšší na pohled vzrůst, též větší mu tělnatost dala,<br class="calibre12"/>
s hlavy pak spustila vlas, jak z ladného kosatce květy.<br class="calibre12"/>
Jako když dovedný muž kol stříbra si obkládá zlato,<br class="calibre12"/>
jemuž Héfaistos sám byl mistrem a bohyně Pallas<br class="calibre12"/>
v různých umělých pracích, že lepá vytváří díla,<br class="calibre12"/>
taký mu rozlila vděk kol hlavy a okolo plecí.</p>

<p class="mlpversehomer">&#160;&#160;&#160;&#160; Odysseus, vystoupiv z vany, jsa bohům postavou
roven,<br class="calibre12"/>
na křeslo, s kterého vstal, hned potom se posadil opět<br class="calibre12"/>
naproti manželce své, k níž promluvil těmito slovy:<br class="calibre12"/>
„Ukrutná z útlých žen, zvlášť tobě jest kamenné srdce<br class="calibre12"/>
do hrudi vloženo bohy, již sídlí v olympských domech.<br class="calibre12"/>
Žádná jiná žena by trvale nesnesla v srdci,<br class="calibre12"/>
takto se stranit muže, jenž vytrpěv útrapy mnohé,<br class="calibre12"/>
konečně v dvacátý rok zas do země otcovské přišel!<br class="calibre12"/>
Lůžko však, matičko milá, mi přichystej, abych si lehl,<br class="calibre12"/>
třebas i sám, vždyť železný duch jest v hrudi mé ženy!“</p>

<p class="mlpversehomer">&#160;&#160;&#160;&#160; Moudrá Pénelopeia mu na to zas odpověď dala:<br class="calibre12"/>
„Bláhový, nikterak pych, též zhrdání tebou to není,<br class="calibre12"/>
také nežasnu příliš. Vím předobře, jaký jsi býval<br class="calibre12"/>
tenkrát, když odjížděl’s odsud, jsa na lodi o dlouhých veslech.<br class="calibre12"/>
Ty ale, Eurykleio, mu pevné hleď ustlati lůžko<br class="calibre12"/>
na místě jiném než ono, jež sám si byl vystavěl kdysi.<br class="calibre12"/>
Tamo mu pevné lůžko dej zařídit, položit na ně<br class="calibre12"/>
rouna i pokrývky teplé a k tomu i koberce lesklé.“<br class="calibre12"/>
&#160;&#160;&#160;&#160; Řekla to, manžela tím chtíc zkoumati.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Na
to jí pravil<br class="calibre12"/>
Odysseus, nevole pln, své manželce, pečlivé ženě:<br class="calibre12"/>
„Velmi je bolestná věc, již nyní’s, manželko, řekla!<br class="calibre12"/>
Kdože mi postel dal jinam? To každému bylo by těžko,<br class="calibre12"/>
kdyby i dovedný byl!<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Sám bůh by jen, osobně přijda,<br class="calibre12"/>
mohl ji, kdyby si přál, dát lehounko na jiné místo —<br class="calibre12"/>
živoucí muž však žádný. I kdyby byl ve květu mládí,<br class="calibre12"/>
přec by jí nepohnul lehce, vždyť v úpravné posteli oné<br class="calibre12"/>
tajemství jest. Já zrobil ji sám, však nižádný jiný.</p>

<p class="mlpversehomer">&#160;&#160;&#160;&#160; Oliva podlouhlých listů mi uvnitř ohrady vzrostla,<br class="calibre12"/>
bujný to, vysoký kmen: byl tlustý jak nějaký pilíř.<br class="calibre12"/>
Ložnici okolo ní jsem budoval, až jsem ji skončil<br class="calibre12"/>
z kamenů spojených hustě a svrchu ji pečlivě sklenul,<br class="calibre12"/>
k ní jsem přilehlé těsně, a sklížené, připojil dveře.<br class="calibre12"/>
Z olivy podlouhlých listů jsem tenkrát zutínal větve,<br class="calibre12"/>
odspodu osekal kmen, jej přihladil teslicí ostrou,<br class="calibre12"/>
celý, dobře a zručně, a srovnav přímo dle šňůry,<br class="calibre12"/>
zřídil jej za nohu k loži a vrtadlem navrtal všude.<br class="calibre12"/>
&#160;&#160;&#160;&#160; K ní jsem budoval lůžko, až úplně hotovo bylo,<br class="calibre12"/>
zdobě je uměle zlatem i slonovou kostí a stříbrem.<br class="calibre12"/>
Uvnitř hovězí řemen jsem napjal, červený, lesklý.<br class="calibre12"/>
&#160;&#160;&#160;&#160; Takto ti tajemství své teď vykládám.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Nevím
však ještě,<br class="calibre12"/>
dosud-li nehnuto jest mou postelí.<br class="calibre12"/>
&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Či by snad
jiný<br class="calibre12"/>
muž ji byl vynesl jinam, a olivu podřízl vespod?“</p>

<p class="mlpversehomer">&#160;&#160;&#160;&#160; Řekl, a v okamžik ten jí kolena klesla i srdce,<br class="calibre12"/>
jakmile poznala znaky, jež přesně jí Odysseus popsal.<br class="calibre12"/>
S pláčem přiběhla k němu a padla mu okolo krku,<br class="calibre12"/>
vřele mu zlíbala hlavu a takto pak mluvila k němu:<br class="calibre12"/>
„Nezlob se, Odyssée, vždyť býval’s moudrý i jindy,<br class="calibre12"/>
ze všech nejvíce lidí!<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Nás bohové stíhali trýzní,<br class="calibre12"/>
kteří nepřáli nám být pospolu u sebe stále,<br class="calibre12"/>
užít mladého věku a dospět ku prahu stáří.<br class="calibre12"/>
Právě se proto ty teď již nezlob a neměj mi za zlé,<br class="calibre12"/>
takto že’s uvítán nebyl, když prvně jsem spatřila tebe,<br class="calibre12"/>
neboť v milených prsou se vždycky mé hrozilo srdce,<br class="calibre12"/>
aby mne některý muž snad nezmámil, ke mně se vloudě,<br class="calibre12"/>
řečmi — jsou mnozí lidé, již nekalé úskoky strojí.</p>

<p class="mlpversehomer">&#160;&#160;&#160;&#160; Jistě by Helena z Argu, jež dcera je Kronovce Dia,<br class="calibre12"/>
s mužem nevešla v styk, jenž přišel z krajiny cizí,<br class="calibre12"/>
kdyby jí bývalo známo, že achajští synové statní<br class="calibre12"/>
nazpět ji přivedou domů a do milé otcovské země.<br class="calibre12"/>
Ji však přimělo božstvo, by ohavný spáchala skutek.<br class="calibre12"/>
Neboť by dříve ten blud v svou nebyla pojala mysl,<br class="calibre12"/>
zhoubný, z kterého žal též na nás nejprve přišel.</p>

<p class="mlpversehomer">&#160;&#160;&#160;&#160; Teď, když znamení tajná a docela zřejmá’s mi řekl<br class="calibre12"/>
lůžka, jež žádný jiný až dosud neviděl člověk,<br class="calibre12"/>
nýbrž jenom my oba a Aktoris jediná jedna<br class="calibre12"/>
služka, již otec mi dal, když k vám jsem se z domova brala.<br class="calibre12"/>
Ta pak k ložnici vchod nám hlídala, stavěné pevně.<br class="calibre12"/>
Teď jsi mi přesvědčil srdce, jež bylo tak nevlídné k tobě.“<br class="calibre12"/>
&#160;&#160;&#160;&#160; Řekla a vznítila v něm tím větší po nářku touhu;<br class="calibre12"/>
plakal a milenou choť měl v náručí, pečlivou ženu.</p>

<p class="mlpversehomer">&#160;&#160;&#160;&#160; Jako se k radosti těm, kdož plavou, objeví země,<br class="calibre12"/>
kterým úpravnou loď bůh Poseidon úplně rozbil<br class="calibre12"/>
na moři zuřivým větrem a prudkými vlnami hnanou —<br class="calibre12"/>
málo se z pěnivých vln jich dostane na suchou zemi<br class="calibre12"/>
plavbou, a solný kal jest na těle usazen hojně;<br class="calibre12"/>
s radostí vystoupí na souš, když uniknou hrozící zkáze —<br class="calibre12"/>
takto i jí byl k radosti choť, když hleděla na něj,<br class="calibre12"/>
pořád bílými lokty jej držíc okolo krku.</p>

<p class="mlpversehomer">&#160;&#160;&#160;&#160; Snad by se růžovoprstá jim při pláči zjevila Zora,<br class="calibre12"/>
Pallas však jiskrnozraká si jiný smyslila záměr:<br class="calibre12"/>
zdržela západ noci, co nejdéle, zdržela východ<br class="calibre12"/>
zlatotrůnné Zory a nedala na Ókeanu<br class="calibre12"/>
zapřáhnout rychlé koně, již nosí smrtelným světlo.<br class="calibre12"/>
Slovou Světloš a Zářný a vozí ji, koňové mladí.</p>

<p class="mlpversehomer">&#160;&#160;&#160;&#160; Důvtipný Láertův syn pak ke své manželce pravil:<br class="calibre12"/>
„Ke konci svízelů všech však nijak jsme nepřišli dosud,<br class="calibre12"/>
nýbrž ještě i příště mi nastane nezměrná práce,<br class="calibre12"/>
dlouhá, velice těžká, již musím podstoupit celou.<br class="calibre12"/>
Neboť duše tu věc kdys řekla mi Teiresiova<br class="calibre12"/>
v onen den, když v Hádův dům jsem sestoupil temný,<br class="calibre12"/>
hledaje návratu den svým druhům i samému sobě.<br class="calibre12"/>
Pojď však, manželko má, již na lůžko, bychom už také<br class="calibre12"/>
konečně sladkým spánkem se na loži občerstvit mohli!“<br class="calibre12"/>
&#160;&#160;&#160;&#160; Moudrá Pénelopeia mu dala zas odpověď tuto:<br class="calibre12"/>
„Lůžko tu v každý čas jest po ruce, kdykoli budeš<br class="calibre12"/>
v duši si přát, když dopřál ti bůh, že’s vrátil se opět<br class="calibre12"/>
v dům svůj stavěný pevně a do své otcovské země.<br class="calibre12"/>
Když však ses rozhodl o tom, a bůh ti to do mysli vštípil,<br class="calibre12"/>
onen svízel mi řekni, ač ovšem i později asi<br class="calibre12"/>
zvím jej, však nebude hůře, když ihned dovím se o něm.“</p>

<p class="mlpversehomer">&#160;&#160;&#160;&#160; Důvtipný Láertův syn jí odvětil těmito slovy:<br class="calibre12"/>
„Pročpak mě opět nutíš, ty bláhová, abych ti tohle<br class="calibre12"/>
řekl?<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160; Nuž já ti to povím a ničeho zatajit nechci.<br class="calibre12"/>
Nebude ovšem tvůj duch tím potěšen, radosti nemám<br class="calibre12"/>
ani já sám. Byl rozkaz mi dán, bych do četných sídel<br class="calibre12"/>
lidí se na cestu vydal a v ruce měl příhodné veslo,<br class="calibre12"/>
až bych dostal se v kraj, v němž neznají hladiny mořské,<br class="calibre12"/>
aniž pokrmu jedí, s nímž solná jsou smíšena zrna.<br class="calibre12"/>
Neznají lidé oni ni lodí červených boků,<br class="calibre12"/>
neznají vhodných vesel, jež lodím za křídla slouží.<br class="calibre12"/>
&#160;&#160;&#160;&#160; Znamení, které mi děl, jest patrné, neskryju ti ho:<br class="calibre12"/>
Až totiž pocestný jiný se se mnou na cestě potká,<br class="calibre12"/>
jenž by mi děl, jak na pleci svém mám věječku statném,<br class="calibre12"/>
tehdáž rozkaz mi dal, bych veslo to do země zatkl,<br class="calibre12"/>
vladaři Poseidonu pak krásnou tam vykonal oběť,<br class="calibre12"/>
berana totiž a býka a původce plemene, kance.<br class="calibre12"/>
Potom vrátit se domů a svaté slavnostní žertvy<br class="calibre12"/>
bohům nesmrtným vzdát, již sídlí na nebi širém,<br class="calibre12"/>
po řadě, každému zvlášť, pak daleko hladiny mořské<br class="calibre12"/>
docela klidná mě smrt prý postihne, která mě zkosí,<br class="calibre12"/>
slabého blahým stářím a kolem dokola všude<br class="calibre12"/>
šťastný mi bude žít lid, což všecko, jak řekl, se stane.“<br class="calibre12"/>
&#160;&#160;&#160;&#160; Moudrá Pénelopeia mu na to zas odpověď dala:<br class="calibre12"/>
„Vskutku-li bohové tedy ti udělí šťastnější stáří,<br class="calibre12"/>
můžeš s jistotou doufat, že ujdeš veškerým strastem.“<br class="calibre12"/>
&#160;&#160;&#160;&#160; Taková byla jich řeč, již navzájem mluvili k sobě.</p>

<p class="mlpversehomer">&#160;&#160;&#160;&#160; Zatím Eurynomé a pěstounka chystaly lůžko,<br class="calibre12"/>
jemné to lůžkové prádlo, a přitom louče jim plály.<br class="calibre12"/>
Když pak, pílíce kvapně, jim pevné už ustlaly lůžko,<br class="calibre12"/>
stařena, chtějící spát, zas do domu odešla nazpět.<br class="calibre12"/>
Komorná Eurynomé jim k ložnici vůdkyní byla,<br class="calibre12"/>
ani se na lůžko brali, a v rukou světlo jim nesla.<br class="calibre12"/>
Když pak je zavedla k lůžku, šla nazpět, a vládci se brali<br class="calibre12"/>
radostně pospolu k místu, kde dávné lůžko jim stálo.</p>

<p class="mlpversehomer">&#160;&#160;&#160; &#160;Tehdy už Télemachos a pastýři skotu a vepřů<br class="calibre12"/>
přestali v komnatě tančit, a přestaly tančit i ženy.<br class="calibre12"/>
Sami pak odešli k spánku a v stinné si ložnici lehli.</p>

<p class="mlpversehomer">&#160;&#160;&#160;&#160; Oni když rozkošné lásky již dosyta užili oba,<br class="calibre12"/>
řečmi se bavili spolu, a vyprávěl jeden i druhý:<br class="calibre12"/>
manželka, vznešená paní, co útrap v paláci snesla,<br class="calibre12"/>
na onen drzý dav těch zpupných ženichů hledíc,<br class="calibre12"/>
tučných jak ovcí a krav tam dávali porážet množství<br class="calibre12"/>
pro ni, jak velké spousty se čerpaly ze sudů vína,<br class="calibre12"/>
on zas, vládyka jasný, jí vyprávěl, jaké kdy strasti<br class="calibre12"/>
jiným způsobil lidem, co zkusil a žalostných útrap<br class="calibre12"/>
podstoupil sám.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Choť ráda ho slyšela, aniž jí spánek<br class="calibre12"/>
snášel se na milá víčka, než do konce pověděl všecko:</p>

<p class="mlpversehomer">&#160;&#160;&#160;&#160; Začal, jak Kikonů lid byl přemožen od něho nejdřív,<br class="calibre12"/>
potom jak do země žírné se připlavil Lótofagův,<br class="calibre12"/>
všecko, co udělal Kyklóps, a kterak na něm se pomstil<br class="calibre12"/>
za ztrátu silných druhů, jež jedl a soucitu neměl,<br class="calibre12"/>
jak též k Aiolu přišel, jak tento jej s ochotou přijav,<br class="calibre12"/>
vypravil — bránil však osud, by do milé otčiny přišel<br class="calibre12"/>
nazpět, naopak bouř jej najednou přepadši prudká,<br class="calibre12"/>
hnala jej na rybné moře a on tam zhluboka vzdychal.<br class="calibre12"/>
V Télepyl laistrýgonský jak potom po moři připlul,<br class="calibre12"/>
ti mu tam zničili loďstvo i soudruhy holení krásných,<br class="calibre12"/>
všecky, jen Odysseus sám jim na černém korábu prchl.<br class="calibre12"/>
Také Kirčinu lstivost a úskočnost vylíčil všecku,<br class="calibre12"/>
kterak sestoupil též v byt Hádův dusnoty plný,<br class="calibre12"/>
thébského Teiresia se na příští osudy zeptat,<br class="calibre12"/>
na lodi s četnými vesly, a spatřil tam soudruhy všecky,<br class="calibre12"/>
matku svou též, jež pěstila jej, když ještě byl malý.<br class="calibre12"/>
&#160;&#160;&#160;&#160; Kterak Seirén hlas též uslyšel, pějících libě,<br class="calibre12"/>
jak též k Odrazným skalám a k hrozné Charybdě přišel,<br class="calibre12"/>
k Skyllé, jíž neušel zdráv až dosud nižádný člověk,<br class="calibre12"/>
líčil jí též, jak Héliův skot byl soudruhy pobit,<br class="calibre12"/>
dále jak v rychlý koráb mu udeřil čadivým bleskem<br class="calibre12"/>
zvysoka hřmící Zeus, jak zhynuli druhové zdatní,<br class="calibre12"/>
všichni, a jedině on jak strašné unikl zhoubě.<br class="calibre12"/>
Na výspě Ógygii jak k nymfě se Kalypse dostal,<br class="calibre12"/>
kterak poutala jej, jak chtějíc ho manželem míti,<br class="calibre12"/>
v prostorné jeskyni své jej hostila, říkajíc často,<br class="calibre12"/>
že mu chce nesmrtnost dáti a mladost po všechny časy,<br class="calibre12"/>
přece však v prsou jeho mu nemohla přemluvit srdce,<br class="calibre12"/>
dál, jak vytrpěv mnoho, se dostal k faiéckým mužům,<br class="calibre12"/>
kteří ze srdce rádi ho poctili, jako by bůh byl,<br class="calibre12"/>
v lodi ho poslali domů a do milé otcovské země,<br class="calibre12"/>
hojnost zlata a bronzu, i šatů mu přidavše darem.<br class="calibre12"/>
To byl poslední pokyn, jejž děl, když pojal jej spánek,<br class="calibre12"/>
sladký, jenž klidní údy a konejší útrapy srdce.</p>

<p class="mlpversehomer">&#160;&#160;&#160;&#160; Pallas jiskrných zraků si jiný však smyslila záměr.<br class="calibre12"/>
Když již domnění měla, že Odysseus v mileném srdci<br class="calibre12"/>
na lůžku manželky své již sladkým se nasytil spánkem,<br class="calibre12"/>
Jitřenu z Ókeanu tu pobídla zlatotrůnnou<br class="calibre12"/>
lidem světlo už nést.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Vtom slavný Odysseus také<br class="calibre12"/>
s lůžka již měkkého povstal a dával manželce rozkaz:<br class="calibre12"/>
„Dost již, manželko moje, jsme všelikých svízelů měli,<br class="calibre12"/>
oba, ty’s pro návrat můj, tak klopotný, plakala stále<br class="calibre12"/>
doma, mně Kronovec zase a druzí bohové také<br class="calibre12"/>
bránili v návratu mém, ač velmi jsem po vlasti toužil.<br class="calibre12"/>
Nyní když oba jsme již zas vstoupili v žádoucí lůžko,<br class="calibre12"/>
veškeré jmění, jež mám, teď spravuj v domově našem!<br class="calibre12"/>
Stád, jež ženichů sbor nám vyjedl, nadmíru zpupných,<br class="calibre12"/>
kořistí hojně si sám zas dobudu, jiná zas dají<br class="calibre12"/>
Achajci nám, až každou stáj nám naplní zase.<br class="calibre12"/>
Já ale na statek svůj teď zavítám stromoví plný,<br class="calibre12"/>
spatřit dobrého otce, jenž pro mne je bolestně sklíčen.<br class="calibre12"/>
&#160;&#160;&#160;&#160; Tobě pak návod chci dát, vždyť vynikáš velikým vtipem:<br class="calibre12"/>
Zároveň s východem slunce se městem rozlehne pověst<br class="calibre12"/>
o smrti ženichů všech, jež ve svém domě jsem pobil.<br class="calibre12"/>
Vystup v komnatu horní a s tebou tvé služebné ženy,<br class="calibre12"/>
seď tam, na lidi nehleď a nikoho na nic se neptej!“<br class="calibre12"/>
&#160;&#160;&#160;&#160; Řekl a krásnou výzbroj si na své oblekl plece,<br class="calibre12"/>
vzbudil i Télemacha i pastýře skotu a vepřů,<br class="calibre12"/>
pak jim poručil všem vzít na sebe válečné zbraně.<br class="calibre12"/>
Oni ho poslechli rádi a ihned se oděli ve zbroj.<br class="calibre12"/>
Odemkli potom vrata a kráčeli — Odysseus v čele.<br class="calibre12"/>
&#160;&#160;&#160;&#160; Na zem svítil už den — z té příčiny bohyně Pallas<br class="calibre12"/>
v husté je zakryla temno a nakvap z města je vedla.</p>

</div>
</body>
</html>