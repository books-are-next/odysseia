<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Odysseia</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection10">
<h2 class="mlpuroven2odyssea">ZPĚV XX</h2>

<p class="mlpversehomer">Odysseus, slavný rek, však lehl si v předsíni domu,<br class="calibre12"/>
syrovou hovězí kůži si podestlav, na kterou ještě<br class="calibre12"/>
množství roun dal z ovcí, jež Achajci napořád kláli,<br class="calibre12"/>
pokrývku, když byl už v lůžku, mu přidala Eurynoma.<br class="calibre12"/>
Tam tedy Odysseus ležel a vymýšlel ženichům zhoubu<br class="calibre12"/>
v duchu a nemohl spát.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Vtom ze ženské komnaty služky,<br class="calibre12"/>
které, jak často už dříve, se stýkaly s ženichy v lásce,<br class="calibre12"/>
kvapily, hlučně se smály a budily veselou mysl.</p>

<p class="mlpversehomer">&#160;&#160;&#160;&#160; Nad tím vzkypěl mu duch, jenž v prsou milených
bouřil.<br class="calibre12"/>
Živě tu přemýšlet počal i ve svém srdci a v mysli,<br class="calibre12"/>
má-li se vrhnout na ně a pobít je do jedné všecky,<br class="calibre12"/>
či jich nechati má jít k ženichům nadmíru zpupným,<br class="calibre12"/>
posledně, posledně ovšem, a srdce mu štěkalo v nitru.</p>

<p class="mlpversehomer">&#160;&#160;&#160;&#160; Jako as štěkává fena, kol útlých běhajíc štěňat,<br class="calibre12"/>
na muže neznámého, a dychtí zápasit za ně,<br class="calibre12"/>
takto mu štěkalo srdce, an na zlé skutky se horšil.<br class="calibre12"/>
Potom se udeřil v prsa a káral takto své srdce:<br class="calibre12"/>
„Snes to jen, milé srdce, vždyť sneslo’s hnusnější skutek<br class="calibre12"/>
v onen strašlivý den, když Kyklóps nezdolný silou<br class="calibre12"/>
statné druhy mi žral — ty’s trpělo, až tě tam odtud<br class="calibre12"/>
vyvedla zchytralost má, když myslilo’s, že ti je zhynout.“<br class="calibre12"/>
&#160;&#160;&#160;&#160; Takto se vyjádřil rek, své milé káraje srdce:<br class="calibre12"/>
Toto se ztišilo tedy a dál již poslušno bylo,<br class="calibre12"/>
trvale.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160; Hrdina sám však zmítal se vpravo i vlevo.<br class="calibre12"/>
Nejinak na prudkém ohni si člověk žaludkem točí,<br class="calibre12"/>
plným krve a tuku, a točí jím vpravo a vlevo,<br class="calibre12"/>
kvapem, velmi jsa dychtiv, by žaludek záhy se pekl,<br class="calibre12"/>
stejně se, starosti pln, tam zmítal vpravo i vlevo,<br class="calibre12"/>
kterak by pravici svou na ty nestoudné ženichy vztáhl,<br class="calibre12"/>
jediný na taký dav.</p>

<p class="mlpversehomer">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Vtom zblízka tam
Athéna přišla,<br class="calibre12"/>
sestoupši s nebeských výšin, jsouc postavou podobna ženě.<br class="calibre12"/>
Stanula nad jeho hlavou a tato mu pravila slova:<br class="calibre12"/>
„Copakže zas již bdíš, ó nejvíc ubohý z mužů?<br class="calibre12"/>
Vždyť přec tuhle máš dům, jest v domě ti manželka tvoje,<br class="calibre12"/>
syn. — Jak mnohý by chtěl mít také takého syna!“<br class="calibre12"/>
&#160;&#160;&#160;&#160; Důvtipný Láertův syn jí odvětil těmito slovy:<br class="calibre12"/>
„Všecko to pravdivé jest, cos pravila, bohyně milá.<br class="calibre12"/>
Jenom mi tahleta věc teď budí rozpaky v duši,<br class="calibre12"/>
jak mám pravici svou na ty nestoudné ženichy vztáhnout,<br class="calibre12"/>
docela sám, když v paláci mém jsou hromadně stále.<br class="calibre12"/>
&#160;&#160;&#160;&#160; Ještě je vážnější věc, jež budí mi rozpaky v duši:<br class="calibre12"/>
Kdybych milostí tvojí a Diovou přece je pobil,<br class="calibre12"/>
jak pak prchnouti mám — nuž radím ti přemýšlet o tom.“<br class="calibre12"/>
&#160;&#160;&#160;&#160; Pallas jiskrných zraků mu na to zas odvece takto:<br class="calibre12"/>
„Bláhový, vždyť přec leckdo i slabšímu soudruhu věří,<br class="calibre12"/>
který je smrtelný jenom a tolik důvtipu nemá.<br class="calibre12"/>
Bohyně však jsem já, jež po všecky časy tě chráním<br class="calibre12"/>
ve všech svízelích tvých — nuž řeknu ti docela zjevně:<br class="calibre12"/>
Kdyby i padesát čet nás kolem dokola chtělo<br class="calibre12"/>
obstoupit, smrtelných mužův, a v řeži nás usmrtit oba,<br class="calibre12"/>
tučných ovcí i krav bys přece jim odehnal stádo.<br class="calibre12"/>
&#160;&#160;&#160;&#160; Avšak i spát bys konečně měl — též hlídat je svízel<br class="calibre12"/>
po celou dlouhou noc — vždyť z bídy již vyvázneš brzy!“<br class="calibre12"/>
&#160;&#160;&#160;&#160; Řekla a po víčkách očních v tu chvíli mu rozlila spánek,<br class="calibre12"/>
sama pak, bohyně jasná, se vrátila na širý Olymp.</p>

<p class="mlpversehomer">&#160;&#160;&#160;&#160; Právě ho pojímal spánek, jenž konejší útrapy srdce,<br class="calibre12"/>
úkojný — vtom se mu choť zas vzbudila, pečlivá žena.<br class="calibre12"/>
Ihned na lůžku měkkém si sedla a plakala hořce.<br class="calibre12"/>
Když pak pláčem tím v svých prsou se nalkala dosti,<br class="calibre12"/>
nejprve k Artemidě se modlila vznešená paní:<br class="calibre12"/>
„Artemis, Diova dcero, ty vznešená bohyně mocná,<br class="calibre12"/>
v srdce mi šíp již konečně střel, můj život mi vezmi,<br class="calibre12"/>
ihned teď, neb zuřivá bouř ať prudce mě zchvátí,<br class="calibre12"/>
z paláce odnese s sebou a odvleče po chmurných cestách,<br class="calibre12"/>
ke vtoku Ókeana, jenž opět se do sebe vlévá!<br class="calibre12"/>
&#160;&#160;&#160;&#160; Nejinak prudký vítr kdys odnesl Pandareovny.<br class="calibre12"/>
Bozi jim rodiče vzali, a ony pak, nebohé, zbyly<br class="calibre12"/>
ve svém domově siré. Je pěstila Afrodíta<br class="calibre12"/>
sladkým medem a sýrem, i vínem lahodné chuti.<br class="calibre12"/>
Héra pak nad ženy všecky jim darem poskytla krásnou<br class="calibre12"/>
postavu těla a vtip, ctná Artemis dala jim štíhlost,<br class="calibre12"/>
umění vzácných děl jim vštípila bohyně Pallas.<br class="calibre12"/>
&#160;&#160;&#160;&#160; Ale když Afrodíta se vydala na širý Olymp,<br class="calibre12"/>
splnění mladé svatby chtíc žádat pro dívky ony,<br class="calibre12"/>
k Diovi bleskovládci, vždyť tomuto všecko je známo:<br class="calibre12"/>
šťastný i nešťastný los, jenž určen je smrtelným lidem,<br class="calibre12"/>
zatím obě ty dívky jí bouřné odnesše vichry,<br class="calibre12"/>
Líticím, bohyním hrozným, je vydaly do jejich moci.<br class="calibre12"/>
Tak nechť shladí mě bozi, již bydlí v olympských domech!<br class="calibre12"/>
&#160;&#160;&#160;&#160; Artemis pletenců krásných mě zahubiž, abych se s mužem<br class="calibre12"/>
shledala, kdybych i pod zem, tak strašlivou, vydat se měla!<br class="calibre12"/>
Jenom ať horšího muže se nemusím útěchou státi!<br class="calibre12"/>
&#160;&#160;&#160;&#160; Ještě lze takovou strast však snášeti, kdykoliv někdo<br class="calibre12"/>
slzí, pokud je den, v svém srdci jsa bolestně sklíčen,<br class="calibre12"/>
avšak za noci spí, vždyť spánek vypudí z mysli<br class="calibre12"/>
všecko, i dobré i zlé, jak jednou víčka mu zastře.<br class="calibre12"/>
Mně však vidění zlá sem ve snách posílá božstvo:<br class="calibre12"/>
Někdo mi tuto zas noc spal po boku, podobný jemu,<br class="calibre12"/>
jaký byl on, když do války šel. Mé srdce mi velmi<br class="calibre12"/>
plesalo: nikoliv sen, já zřela již skutečnost pravou!“<br class="calibre12"/>
&#160;&#160;&#160;&#160; Řekla a zlatotrůnná se pojednou zjevila Zora.</p>

<p class="mlpversehomer">&#160;&#160;&#160;&#160; Zaslechl manželčin hlas, jak plakala, Odysseus
slavný.<br class="calibre12"/>
Přemítal zprvu, co to — však tak mu to připadlo v mysli,<br class="calibre12"/>
že ho již poznává žena — a stojí u hlavy jeho.<br class="calibre12"/>
Sebral pokrývku honem i s kůžemi, na kterých ležel,<br class="calibre12"/>
složil je na křeslo v jizbě, a potom i hovězí kůži<br class="calibre12"/>
vyvlekl ze dveří ven. Pak modlil se, pozdvihnuv ruce:<br class="calibre12"/>
„Jestli jste v milosti své, ó Zéve, mě souší á vodstvem<br class="calibre12"/>
přivedli do země mé, když dřív jste mě zkrušili tolik,<br class="calibre12"/>
někdo ať z lidí, co bdí, teď věštné pronese slovo<br class="calibre12"/>
uvnitř, a nějaké venku se od Dia znamení zjeví!“<br class="calibre12"/>
&#160;&#160;&#160;&#160; Těmito prosil slovy a Zeus jej všemoudrý slyšel.<br class="calibre12"/>
Z jasných olympských vrchů hlas hromu se pojednou ozval,<br class="calibre12"/>
zvysoka, z oblasti mraků — i zaplesal Odysseus slavný.<br class="calibre12"/>
Slovo pak v obydlí svém zas pronesla služebná mlečka,<br class="calibre12"/>
zblízka, kde ruční mlýny měl zřízeny vládyka mužstva.<br class="calibre12"/>
Ženy se okolo nich tam točily, dvanácte celkem,<br class="calibre12"/>
melouce ječnou mouku, i pšeničnou, sílu to mužů.<br class="calibre12"/>
&#160;&#160;&#160;&#160; Druhé ženy už spaly, když semlely pšenici všecku,<br class="calibre12"/>
jediná dosud mlela, jež ze všech nejslabší byla.<br class="calibre12"/>
Ta teď přestala mlíti a pravila — v znamení vládci:<br class="calibre12"/>
„Kronovče, otče nás všech, jenž vladaříš bohům i lidem,<br class="calibre12"/>
jak jsi to zahřímal teď, tak mohutně, s hvězdného nebe!<br class="calibre12"/>
Není nikde ni mráčku — toť znamení někomu dáváš!<br class="calibre12"/>
Splň teď přání, jež mám, já ubohá, které chci vyřknout:<br class="calibre12"/>
V tento ať ženiši den tam v komnatě vladaře mého<br class="calibre12"/>
posledně, posledně již jsou veseli při hodu libém,<br class="calibre12"/>
za to, že lopotou trudnou mně ubohé klesají údy,<br class="calibre12"/>
když jim semílám ječmen — ať posledně večeři jedí!“<br class="calibre12"/>
&#160;&#160;&#160;&#160; Řekla, a z věštných slov měl radost Odysseus slavný,<br class="calibre12"/>
jakož i z Diova hromu — teď doufal zlosyny ztrestat.</p>

<p class="mlpversehomer">&#160;&#160;&#160;&#160; Po ránu v komnatu krásnou se opět scházely služky,<br class="calibre12"/>
hromadně ke krbu jdouce, by vznítily nezmarný oheň.<br class="calibre12"/>
&#160;&#160;&#160;&#160; S lůžka tu zvedal se již syn vladařův, podobný bohu.<br class="calibre12"/>
Oblekl šat, pak břitký meč k svým zavěsil plecím,<br class="calibre12"/>
potom na nohy lesklé si přivázav opánky krásné,<br class="calibre12"/>
uchopil silný oštěp, jenž ostrým hrotem se končil.<br class="calibre12"/>
Šel pak, na prahu stanul a promluvil k Eurykleii:<br class="calibre12"/>
&#160;&#160;&#160;&#160; „Jakpak, matičko milá, jste cizince uctily v domě<br class="calibre12"/>
dobrým lůžkem a jídlem, či leží beze vší péče?<br class="calibre12"/>
&#160;&#160;&#160;&#160; Takhle to dělává máť, ač jinak velmi je moudrá:<br class="calibre12"/>
naslepo jednoho ctí, když někdo sem zavítá z lidí,<br class="calibre12"/>
horšího — lepší však muž jest pouštěn bez pocty z domu.“<br class="calibre12"/>
&#160;&#160;&#160;&#160; Rozumná Eurykleia mu dala zas odpověď tuto:<br class="calibre12"/>
„Nyní bys neměl, dítě, jí dávat, nevinné, vinu!<br class="calibre12"/>
Vždyť přec popíjel vína, zde usazen, co si jen žádal,<br class="calibre12"/>
jídla že nechce už víc, děl sám, když matka se ptala.<br class="calibre12"/>
Potom velela služkám, by ihned mu ustlaly postel,<br class="calibre12"/>
kdykoliv na odpočinek a na spánek pomýšlet bude.<br class="calibre12"/>
On však jak nějaký bídný a docela nešťastný člověk<br class="calibre12"/>
nadobro odmítl v lůžku a na měkkých kobercích ležet,<br class="calibre12"/>
nýbrž na ovčích rounech a hovězí syrové kůži<br class="calibre12"/>
usnul v předsíni domu, a my jsme mu pokrývky daly.“<br class="calibre12"/>
&#160;&#160;&#160;&#160; Řekla, a Télemachos hned potom komnatou vyšel,<br class="calibre12"/>
kopí si vzav, dvé rychlých psů s ním běželo cestou.<br class="calibre12"/>
Odešel na sněmoviště a k Achaiům holení krásných.</p>

<p class="mlpversehomer">&#160;&#160;&#160;&#160; Na služky Eurykleia, ta vzorná zvolala žena,<br class="calibre12"/>
která se zrodila z Ópa, a toho byl Peisénór otcem:<br class="calibre12"/>
„Honem! Dělejte, služky! Teď vy tady vyčisťte palác,<br class="calibre12"/>
pak jej vykropte dobře a koberce nachové klaďte<br class="calibre12"/>
na křesla zrobená krásně — a vy zas houbami tuhle<br class="calibre12"/>
otřete každý stůl, též měsidla vymyjte čistě,<br class="calibre12"/>
rovněž i dvouuché číše, a umělé, ale vy druhé<br class="calibre12"/>
pro vodu dojděte k studni — už běžte — a ať jste už tady!<br class="calibre12"/>
Nebudou dlouhý čas již ženiši vzdáleni z domu,<br class="calibre12"/>
naopak, přijdou časně, vždyť mají tu společnou slavnost.“<br class="calibre12"/>
&#160;&#160;&#160;&#160; Ony to slyšely rády a ochotně poslušny byly.<br class="calibre12"/>
Některé, počtem dvacet, šly k prameni ztemnělé vody,<br class="calibre12"/>
druhé zůstaly doma a obratně konaly práci.<br class="calibre12"/>
&#160;&#160;&#160;&#160; Dělníci ženichů též tam vkročili. Tito pak dříví<br class="calibre12"/>
štípali dobře a zručně. A zároveň služebné ženy<br class="calibre12"/>
s vodou od zdroje přišly.</p>

<p class="mlpversehomer">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Též
přišel tam pastucha vepřů,<br class="calibre12"/>
tři tam vháněje vepře, již ze všech nejlepší byli.<br class="calibre12"/>
Ty tam prozatím nechal, ať běhají po pěkném dvoře,<br class="calibre12"/>
potom promluvil k pánu a řekl mu vlídnými slovy:<br class="calibre12"/>
„Cizinče, zdali se líp již Danajci chovají k tobě,<br class="calibre12"/>
či snad tě v neúctě mají zde v paláci, jako už dříve?“<br class="calibre12"/>
&#160;&#160;&#160;&#160; Důvtipný Láertův syn zas těmito odvětil slovy:<br class="calibre12"/>
„Kéž už jednou božstvo těch ženichů potupy ztrestá,<br class="calibre12"/>
kteří tak zpupně si vedou a nezbedné páchají skutky<br class="calibre12"/>
v obydlí cizího muže — a za mák nemají studu!“<br class="calibre12"/>
&#160;&#160;&#160;&#160; Taková byla jich řeč, již navzájem mluvili k sobě.</p>

<p class="mlpversehomer">&#160;&#160;&#160;&#160; Zblízka tu pastucha koz k nim přistoupil,
Melanthios,<br class="calibre12"/>
vháněje před sebou kozy, jež ze stáda nejlepší byly,<br class="calibre12"/>
na hody záletníkům, a dva měl pastevce s sebou.<br class="calibre12"/>
V ozvučné podsíni dvorní ta zvířata uvázal pastýř,<br class="calibre12"/>
sám ale oslovil pána a mluvil jizlivou řečí:<br class="calibre12"/>
„Cizáku, ještě i teď nás budeš po domě trápit,<br class="calibre12"/>
žebraje po všech mužích, a netáhneš ze dveří odsud?<br class="calibre12"/>
Vůbec sotva, jak myslím, se od sebe rozejdem tady,<br class="calibre12"/>
dokud nezkusíš pěsti, vždyť správné nikterak není<br class="calibre12"/>
tohleto žebrání tvé — též jinde jsou Achaiův hody!“<br class="calibre12"/>
&#160;&#160;&#160;&#160; Pravil, však důvtipný vladař mu neřekl na to ni slova,<br class="calibre12"/>
mlčky jen zakýval hlavou a v srdci mu záhubu strojil.</p>

<p class="mlpversehomer">&#160;&#160;&#160;&#160; Přišel i Filoitios, již třetí, pastuchů vůdce,<br class="calibre12"/>
ženichům jalovou krávu a tučné tam vháněje kozy.<br class="calibre12"/>
Plavci je přivezli právě, již ve své lodi i jiným<br class="calibre12"/>
lidem dávají průvod, ať kdokoli k nim by již přišel.<br class="calibre12"/>
&#160;&#160;&#160;&#160; V ozvučné podsíni dvorní ta zvířata uvázal pastýř,<br class="calibre12"/>
sám pak, přistoupiv blíže, se otázal pastuchy vepřů:<br class="calibre12"/>
„Kdopak je, pastucho vepřů, ten cizinec, který sem nově<br class="calibre12"/>
do domu našeho přišel, a z kterého býti se pyšní<br class="calibre12"/>
lidu, kde jeho je původ a kde má otcovskou půdu?<br class="calibre12"/>
Chudák! — A přec svým vzrůstem se podobá vladaři králi.<br class="calibre12"/>
Lidé však bludní světem jsou od bohů vrháni v bídu,<br class="calibre12"/>
kdykoliv určí jim strast, byť třeba i na trůně byli.“<br class="calibre12"/>
&#160;&#160;&#160;&#160; Pravil, pak přistoupil blíže a ruku mu na pozdrav podal,<br class="calibre12"/>
při čemž takto se ozval a pravil perutná slova:<br class="calibre12"/>
„Zdráv buď, tatíčku hoste! Kéž nabudeš, pro příště aspoň,<br class="calibre12"/>
štěstí — ovšemže nyní jsi svírán četnými strastmi.<br class="calibre12"/>
&#160;&#160;&#160;&#160; Není nad tebe, Zéve, ni jediný krutější z bohů,<br class="calibre12"/>
nemáš soucitu s muži, ač sám’s jim přece dal život,<br class="calibre12"/>
neboť vrháš je v strasti a útrapy zármutku plné! —<br class="calibre12"/>
&#160;&#160;&#160;&#160; Zalil mě pot, když viděl jsem jej, proud slz se mi vylil,<br class="calibre12"/>
vzpomínkou na Odysséa, vždyť také onen je možná<br class="calibre12"/>
oděn v takové hadry a světem po lidech bloudí,<br class="calibre12"/>
je-li kde naživu ještě a vidí sluneční světlo.<br class="calibre12"/>
Pakliže podlehl smrti a do domu Hádova sešel —<br class="calibre12"/>
ó jak, hrdinský vládce, tě lituji, který jsi určil<br class="calibre12"/>
v území Kefallénů mě malého dozorcem skotu!<br class="calibre12"/>
Teď, když množí se tolik, že nijak by nemohl nikde<br class="calibre12"/>
dobytek širokých čel být množen člověku více,<br class="calibre12"/>
jiní lidé mi velí, bych pořád jen přiháněl krávy<br class="calibre12"/>
k hodům.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Docela nic tam na syna nedbají v domě.<br class="calibre12"/>
Obavy božský trest v nich nebudí — ano již pánův<br class="calibre12"/>
statek si rozdělit chtí, když vladař dlouho je vzdálen.<br class="calibre12"/>
&#160;&#160;&#160;&#160; Avšak v milených prsou mi přečasto přemýšlí srdce:<br class="calibre12"/>
Byla by špatná to věc, když dědic statku je v domě,<br class="calibre12"/>
do cizí krajiny jíti a odvésti celé to stádo<br class="calibre12"/>
k mužům cizího kmene — však horší je zůstati tady,<br class="calibre12"/>
hlídat cizincům stáda a přitom v srdci se trápit.<br class="calibre12"/>
&#160;&#160;&#160;&#160; Však bych věru již dávno byl k jinému mocnému králi<br class="calibre12"/>
odešel odtud a prchl, vždyť snášet déle to nelze!<br class="calibre12"/>
Dosud však v mysli mi jest ten nebožák. Kdyby tak přišel!<br class="calibre12"/>
Ha, jak v paláci svém by ty ženichy rozehnal rázem!“</p>

<p class="mlpversehomer">&#160;&#160;&#160;&#160; Důvtipný Láertův syn zas těmito odvětil slovy:<br class="calibre12"/>
„Pastucho, ježto se nezdá, že zlý jsi neb nemoudrý člověk,<br class="calibre12"/>
také poznávám sám, jak důvtip v srdce ti vniká,<br class="calibre12"/>
proto ti povím něco a ztvrdím to přísahou velkou.<br class="calibre12"/>
Z bohův obzvláště Zeus buď svědkem a hrdinského<br class="calibre12"/>
vládyky pohostný stůl — též ohniště, k němuž jsem přišel,<br class="calibre12"/>
ještě co pobudeš tady, se vrátí Odysseus domů!<br class="calibre12"/>
Potom, budeš-li chtít, jej vlastníma očima spatříš,<br class="calibre12"/>
jak bude ženichy klát, již tady si na pány hrají!“<br class="calibre12"/>
&#160;&#160;&#160;&#160; Na to mu pastýř krav zas těmito odvětil slovy:<br class="calibre12"/>
„Kéž by jen, milý hoste, tu řeč tvou Kronovec splnil!<br class="calibre12"/>
Pak bys teprve poznal, co síla a ruce mé zmohou!“<br class="calibre12"/>
&#160;&#160;&#160;&#160; Také pastýř vepřů se modlil k veškerým bohům,<br class="calibre12"/>
aby se ve svůj dům již důvtipný Odysseus vrátil.<br class="calibre12"/>
Taková byla jich řeč, již navzájem mluvili k sobě.</p>

<p class="mlpversehomer">&#160;&#160;&#160;&#160; Ženiši zhoubu a smrt však zatím Télemachovi<br class="calibre12"/>
chystali.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Vtom však pták tam přiletěl od levé strany,<br class="calibre12"/>
orel vysokoletý a holuba plachého držel.<br class="calibre12"/>
&#160;&#160;&#160; &#160;Tenkráte Amfinomos se ujal slova a pravil:<br class="calibre12"/>
„Nikterak úmysl náš, ó přátelé, nedojde cíle,<br class="calibre12"/>
usmrtit Télemacha — nuž chutě se do jídla dejme!“<br class="calibre12"/>
&#160;&#160;&#160;&#160; Takto děl Amfinomos, a návrh všechněm se líbil.</p>

<p class="mlpversehomer">&#160;&#160;&#160;&#160; Do domu božského vládce se ženiši vrátili opět.<br class="calibre12"/>
V komnatě nejdřív pláště si na křesla dali a židle,<br class="calibre12"/>
kláli pak tučné kozy a kláli i veliké ovce,<br class="calibre12"/>
kláli i krmené vepře a k tomu i ze stáda krávu.<br class="calibre12"/>
Potom pekli z nich droby a dělili, v měsidlech víno<br class="calibre12"/>
mísili.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160; Pastýř vepřů pak rozdal poháry hostům,<br class="calibre12"/>
Filoitios pak chléb jim roznášel, pastuchů vůdce,<br class="calibre12"/>
v krásných košících všechněm, a Melantheus naléval víno.<br class="calibre12"/>
Po jídlech předložených, a zchystaných, zvedali ruce.</p>

<p class="mlpversehomer">&#160;&#160;&#160;&#160; Lstivě tu syn dal rozkaz, by otec zaujal místo<br class="calibre12"/>
v komnatě stavěné krásně, však při samém kamenném prahu,<br class="calibre12"/>
přistaviv nevelký stolek a nevzhlednou židlici k němu.<br class="calibre12"/>
Rozkázal podíl drobů mu předložit, nalíti vína<br class="calibre12"/>
v krásnou ze zlata číši a potom toto mu řekl:<br class="calibre12"/>
„Tady seď od této chvíle a s pány tu popíjej víno!<br class="calibre12"/>
Sám já posměchu tebe i útoků chrániti budu<br class="calibre12"/>
naproti ženichům všem, vždyť není to obecní přece,<br class="calibre12"/>
nýbrž dům Odysséův, jejž on přec získal si pro mne.<br class="calibre12"/>
Ale vy záletníci svou chtivost potupy zdržte,<br class="calibre12"/>
zvláště však útoků rukou, ať nevzejde sváda a hádka!“<br class="calibre12"/>
&#160;&#160;&#160;&#160; Pravil, a ihned všichni se do pysků zakousli zuby,<br class="calibre12"/>
s podivem hledíce naň, jak směle tam před nimi mluvil.</p>

<p class="mlpversehomer">&#160;&#160;&#160;&#160; Potom k nim Antinoos, syn Eupeithův, promluvil
toto:<br class="calibre12"/>
„Ačkoli drsná to řeč, přec chceme ji od Télemacha,<br class="calibre12"/>
Danajci, snést. —<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Jak naproti nám teď s pohrůžkou vyjel!<br class="calibre12"/>
Nedal nám Kronovec Zeus své svolení — sic bychom dávno<br class="calibre12"/>
v domě mu zavřeli ústa, byť sebe byl ráznější řečník.“<br class="calibre12"/>
&#160;&#160;&#160;&#160; Takto děl Antinoos — on nedbal na jeho slova.<br class="calibre12"/>
&#160;&#160;&#160;&#160; Zatím pro bohy žertvu již městem héroldi vedli,<br class="calibre12"/>
lid pak kadeří dlouhých se zevšad hromadně scházel<br class="calibre12"/>
v místo, kde stinný háj měl Foibos, nemylný střelec.<br class="calibre12"/>
&#160;&#160;&#160;&#160; Opekše vrchní maso a dolů s rožňů je stáhše,<br class="calibre12"/>
každému podíl dali a skvostné slavili hody.<br class="calibre12"/>
&#160;&#160;&#160;&#160; Také Odysséu se od sluhů dostalo dílu,<br class="calibre12"/>
stejného, jaký i jim byl přidělen, neboť to velel<br class="calibre12"/>
milený Télemachos, jejž božský Odysseus zplodil.</p>

<p class="mlpversehomer">&#160;&#160;&#160;&#160; Avšak nechtěla Pallas, by nechali ženiši zpupní<br class="calibre12"/>
potup bolestných duši, by do srdce Láertovci<br class="calibre12"/>
zaryl se o mnoho hloub hrot zármutku, Odysséovi:<br class="calibre12"/>
&#160;&#160;&#160;&#160; Byl tam jakýsi muž mezi ženichy, zločinů strůjce.<br class="calibre12"/>
Jménem Ktésippos slul, své obydlí na Samě maje,<br class="calibre12"/>
který jměním jsa hrd, jež nesmírně veliké bylo,<br class="calibre12"/>
chtěl mít vládcovu choť, když tento již dlouho byl vzdálen.<br class="calibre12"/>
&#160;&#160;&#160;&#160; K ženichům nadmíru zpupným se tehdáž vyjádřil takto:<br class="calibre12"/>
„Nyní, ženiši mužní, mě poslyšte! Něco vám řeknu:<br class="calibre12"/>
Host náš dostal svůj díl už před chvílí, jako je slušno,<br class="calibre12"/>
stejný, vždyť není hezké, ni správné, činiti újmu<br class="calibre12"/>
hostům Télemachovým, když některý do domu přijde.<br class="calibre12"/>
Já bych také mu dar chtěl poskytnout, aby i on zas<br class="calibre12"/>
obdařil lázeňskou služku neb jiného z ostatních sluhů,<br class="calibre12"/>
kteří v domě tu žijí a božskému vladaři slouží!“<br class="calibre12"/>
&#160;&#160;&#160;&#160; Pravil a hovězí hnát naň hodil pravicí pádnou,<br class="calibre12"/>
který z koše si vzal — však Odysseus slavný se uhnul,<br class="calibre12"/>
málo jen uchýliv hlavu, a ve svém nitru se zasmál,<br class="calibre12"/>
s děsným úšlebkem v duchu — hnát vletěl do pevné stěny.</p>

<p class="mlpversehomer">&#160;&#160;&#160;&#160; Ktésippa Télemachos pak pokáral těmito slovy:<br class="calibre12"/>
„Ktésippe, přisámbůh, že měl’s teď veliké štěstí!<br class="calibre12"/>
Chybil ses cizince toho! On sám tvé ráně se uhnul!<br class="calibre12"/>
Věruže ostrý hrot bych přímo ti do srdce vrazil!<br class="calibre12"/>
Potom namísto sňatku by otec chystal ti pohřeb<br class="calibre12"/>
tady!<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160; Poznávám již — jest obé dobře mi známo,<br class="calibre12"/>
co jest dobré, co zlé — však dřív jsem dětinský býval.<br class="calibre12"/>
&#160;&#160;&#160;&#160; Přece však snáším ještě, ba dokonce na to se dívám,<br class="calibre12"/>
jak mi je vybíjen brav, jak moje se vypíjí víno,<br class="calibre12"/>
vyjídá chléb — jest těžko, by jeden zadržel mnohé.<br class="calibre12"/>
Vy mi tu v úmyslu zlém již nikomu nečiňte křivdy!<br class="calibre12"/>
&#160;&#160;&#160;&#160; Pakli již úmysl máte mě samého zabíti kovem,<br class="calibre12"/>
raděj i to bych volil — vždyť mnohem lépe by bylo,<br class="calibre12"/>
mrtev už být, než den jak den zřít ohavné skutky,<br class="calibre12"/>
hosté jak v domě tu mém jsou týráni, služebné ženy<br class="calibre12"/>
způsobem mrzkým sem tam jsou vláčeny po domě krásném.“<br class="calibre12"/>
&#160;&#160;&#160;&#160; Pravil, i umlkli všichni a úplné nastalo ticho.</p>

<p class="mlpversehomer">&#160;&#160;&#160;&#160; Po chvíli Ageláos se ozval, Damastorovec:<br class="calibre12"/>
„Přátelé, není slušno, když někdo by promluvil pravdu,<br class="calibre12"/>
nad tím pohoršen býti a vzdornou řečí se sápat.<br class="calibre12"/>
Nebudiž cizinec tento a žádný sluha již týrán,<br class="calibre12"/>
kteří v domě tu žijí a božskému vladaři slouží!<br class="calibre12"/>
&#160;&#160;&#160;&#160; Já bych však Télemachovi i mateři jeho dal návrh,<br class="calibre12"/>
přátelský — bude-li jen jim v srdci se oběma líbit:<br class="calibre12"/>
Dokud ve hrudi duch vám choval naději ještě,<br class="calibre12"/>
opět že důvtipný zas v svůj palác se Odysseus vrátí,<br class="calibre12"/>
nikdo jí neměl za zlé, že čeká a odkládat hledí<br class="calibre12"/>
ženichy v paláci svém, vždyť <span class="mlpznakkurziva11b">tak</span> by to
bývalo lépe,<br class="calibre12"/>
kdyby se Odysseus vrátil a přišel zas do domu svého.<br class="calibre12"/>
Avšak teď je už zřejmo, že nazpět nelze ho čekat.<br class="calibre12"/>
&#160;&#160;&#160;&#160; Pročež přisedni k matce a hleď jí učinit návrh,<br class="calibre12"/>
toho, kdo nejvíc podá a přední je šlechtic, si vzíti,<br class="calibre12"/>
abys po otci statků k své radosti užívat mohl,<br class="calibre12"/>
jedl a pil, však jiného dům ať spravuje matka!“<br class="calibre12"/>
&#160;&#160;&#160;&#160; Rozumný Télemachos mu na to dal odpověď tuto:<br class="calibre12"/>
„Při Diu, Ageláe, a útrapách milého otce,<br class="calibre12"/>
který daleko vlasti buď zhynul neb dosavad bloudí,<br class="calibre12"/>
vdavkám mateře své já nebráním, nýbrž jí radím,<br class="calibre12"/>
koho si zvolí, si vzíti, a přidat chci nesmírné dary.<br class="calibre12"/>
Mne však zdržuje stud, bych máteř násilnou řečí<br class="calibre12"/>
vyháněl, nechce-li sama — to nerač dopustit, bože!“<br class="calibre12"/>
&#160;&#160;&#160;&#160; Domluvil Télemachos.<br class="calibre12"/>
&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Vtom vznítila Athénská Pallas<br class="calibre12"/>
v ženiších bezuzdný smích, vždyť rozum jim nadobro zmátla:<br class="calibre12"/>
Čelisti, jak se tam smáli, jim všechněm pitvorně zkřivly,<br class="calibre12"/>
při čemž hltali maso, ač dosud krvavé bylo,<br class="calibre12"/>
zrak se jim slzami plnil, a nářek dral se jim z duše.</p>

<p class="mlpversehomer">&#160;&#160;&#160;&#160; Slova tu Theoklymenos se ujal, podobný bohům:<br class="calibre12"/>
„Jaké to neštěstí vás, ó nebozí, postihlo právě?<br class="calibre12"/>
Hlavy jsou zastřeny temnem, i tváře i kolena vespod,<br class="calibre12"/>
nářek tu hlasitě zní, jest obličej slzami máčen,<br class="calibre12"/>
krví jsou ztřísněny stěny, i krásná sloupová chodba,<br class="calibre12"/>
pln jest zemřelých dvůr, jest předsíň zemřelých plna,<br class="calibre12"/>
toužících v podsvětí jíti a v temnotu. Sluneční světlo<br class="calibre12"/>
s oblohy zmizelo zcela, a hrůzná se rozlévá chmura.“<br class="calibre12"/>
&#160;&#160;&#160;&#160; Pravil a nad tou řečí se od plic zasmáli všichni.</p>

<p class="mlpversehomer">&#160;&#160;&#160;&#160; Tehdy k nim Eurymachos, syn Polybův, mluviti počal:<br class="calibre12"/>
„Blázen je cizinec ten, jenž odkuds právě sem přišel!<br class="calibre12"/>
Hned tedy, jinoši, vstaňte a honem ho vyveďte z domu,<br class="calibre12"/>
ať si jde na sněmoviště, když tady má takové temno!“<br class="calibre12"/>
&#160;&#160;&#160;&#160; Jemu zas rovný bohům dal odpověď Theoklymenos:<br class="calibre12"/>
„Nikterak, Eurymachu, tě nežádám za vůdce cesty.<br class="calibre12"/>
Mám své oči a uši a mám též obě dvě nohy,<br class="calibre12"/>
rozum pak ve hrudi mé jest zdatný, bezvadný ve všem.<br class="calibre12"/>
S těmito odejdu ven, vždyť vidím valit se na vás<br class="calibre12"/>
neštěstí — tomu se z vás již nevyhne, neprchne nikdo<br class="calibre12"/>
ze všech ženichů vás, již v paláci rovného bohům<br class="calibre12"/>
vládce si vedete zpupně a pášete nezbedné skutky.“<br class="calibre12"/>
Pravil a z komnaty ven hned vykročil, k bydlení vhodné,<br class="calibre12"/>
načež k Peiraiu šel, jenž rád jej do domu přijal.</p>

<p class="mlpversehomer">&#160;&#160;&#160;&#160; Hned pak ženiši všichni si navzájem hleděli v líce,<br class="calibre12"/>
dráždili Télemacha a z hostů si tropili posměch.<br class="calibre12"/>
Takto pak leckterý děl z těch mládců zpupnosti plných:<br class="calibre12"/>
„Horších hostů než tady by opravdu nenašel nikde!<br class="calibre12"/>
Jakého dotěrného to tamhle máš tuláka v domě,<br class="calibre12"/>
který se po jídle shání a po víně, zato však v práci<br class="calibre12"/>
zručnosti nemá ni sil — jen marné to břemeno země!<br class="calibre12"/>
Druhý tamhle zas povstal, by hlásil budoucí věci.<br class="calibre12"/>
&#160;&#160;&#160;&#160; Kdybys mne poslechnout chtěl, což mnohem lépe by bylo!<br class="calibre12"/>
Na loď s četnými vesly ty cizince naložme oba,<br class="calibre12"/>
načež je k Sikelům pošlem, a mnoho bys vyzískal na nich.“<br class="calibre12"/>
&#160;&#160;&#160;&#160; Taková byla jich řeč — on nedbal však na jejich slova,<br class="calibre12"/>
nýbrž pohlížel tich jen na otce, čekaje pořád,<br class="calibre12"/>
kdy již pravici svou na ty nestoudné ženichy vztáhne.</p>

<p class="mlpversehomer">&#160;&#160;&#160;&#160; Královna naproti nim svou krásnou židli si dala,<br class="calibre12"/>
rozenka Íkariova, ta moudrá Pénelopeia,<br class="calibre12"/>
hovor poslouchat chtíc, jejž každý v komnatě mluvil.</p>

<p class="mlpversehomer">&#160;&#160;&#160;&#160; Oběd za smíchu ještě si ženiši připravit mohli,<br class="calibre12"/>
lahodný, velice hojný, a množství zabili zvířat,<br class="calibre12"/>
večeře žádná jiná jim nemohla nastati trpčí,<br class="calibre12"/>
jakou za krátký čas jim Pallas a hrdina silný<br class="calibre12"/>
připravit měl, vždyť mrzké dřív tam páchali skutky.</p>

</div>
</body>
</html>