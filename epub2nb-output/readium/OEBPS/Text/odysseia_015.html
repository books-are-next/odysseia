<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Odysseia</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection8">
<h2 class="mlpuroven2odyssea">ZPĚV VI</h2>

<h3 class="mlpuroven3odysseia" id="sigil_toc_id_14">Odysseus u Faiéků.<br class="calibre12"/>
Nausikaá</h3>

<p class="mlpversehomer">Takto tam Odysseus spal, jenž tolik zápasů přestál,<br class="calibre12"/>
úplně přemožen spánkem a únavou.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Athéna
zatím<br class="calibre12"/>
odešla v kraj, v němž faiécký lid má zemi a město.</p>

<p class="mlpversehomer">&#160;&#160;&#160;&#160; V prostranné Hypereii kdys bydlil faiécký národ,<br class="calibre12"/>
poblíž kyklópských mužů, již lid jsou zpupnosti plný,<br class="calibre12"/>
kteří je loupili často, svou silou předčíce nad ně.<br class="calibre12"/>
Král pak, podobný bohům, je přesídlil, Nausithoos,<br class="calibre12"/>
v Scherii, daleko lidí, již pořád se po zisku honí.<br class="calibre12"/>
Hradbami obehnal město a lidem dal vystavět domy,<br class="calibre12"/>
bohům zbudoval chrámy a lidem rozdělil pole.<br class="calibre12"/>
Ten však už podlehl smrti a sešel v Hádovo sídlo,<br class="calibre12"/>
vládl pak Alkinoos, jenž božských byl úmyslů znalý.</p>

<p class="mlpversehomer">&#160;&#160;&#160;&#160; Pallas jiskrných zraků se vydala do jeho domu<br class="calibre12"/>
chrabrému Odysséu chtíc připravit do vlasti návrat.<br class="calibre12"/>
V ložnici zdobenou krásně tu vstoupila, ve které dívka<br class="calibre12"/>
spávala, postavou těla i krásou bohyním rovná,<br class="calibre12"/>
dcera to chrabrého krále a zvala se Nausikaá.<br class="calibre12"/>
S ní tam spaly dvě služky, jež Charitky dařily krásou,<br class="calibre12"/>
s obou veřejí stran, vchod zavřen byl lesklými dveřmi.<br class="calibre12"/>
Vešla jak větrný vánek a kvapila k dívčinu lůžku.<br class="calibre12"/>
Stanula nad její hlavou a podobna přítelce její,<br class="calibre12"/>
dceři to Dymantově, jenž nad jiné vynikal plavbou,<br class="calibre12"/>
družce to téhož věku a v srdci jí nadmíru milé.<br class="calibre12"/>
Této si podobu vzala a pravila Jiskrnozraká:<br class="calibre12"/>
„Copak tě, Nausikao, tak netečnou zrodila matka?<br class="calibre12"/>
Vždyť tvá lesklá roucha ti dosud bez péče leží!<br class="calibre12"/>
Nemáš daleko sňatek, kdy musíš míti i sama<br class="calibre12"/>
krásný háv, též dáti jej těm, kdož povedou tebe.<br class="calibre12"/>
Vždyť přec z takových věcí se šíří u lidí pověst<br class="calibre12"/>
chvalná, a potěchu má jak velebná matka, tak otec.<br class="calibre12"/>
Pročež půjdeme prát hned po ránu s úsvitem Zory.<br class="calibre12"/>
Já pak s tebou chci jít, bych pomohla, abys co nejdřív<br class="calibre12"/>
prádlo zas v pořádku měla.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;Již nebudeš svobodná
dlouho,<br class="calibre12"/>
ježto již šlechtici přední se hlásí o tvoji ruku<br class="calibre12"/>
z celé faiécké země, kde též máš kolébku svoji.<br class="calibre12"/>
Hned, jak vysvitne jitro, jdi požádat slavného otce,<br class="calibre12"/>
aby ti mezky a vůz dal vystrojit, kteří by vezli<br class="calibre12"/>
zástěry, ženská roucha a veškery koberce lesklé.<br class="calibre12"/>
Ale i samé tobě to mnohem vhodnější bude,<br class="calibre12"/>
nežli jen pěšky tam jít — jsouť prádelny daleko z města.“</p>

<p class="mlpversehomer">&#160;&#160;&#160;&#160; Pallas jiskrných zraků jí zmizela po těchto slovech<br class="calibre12"/>
na Olymp, na kterém prý jest bohům na věky věkův<br class="calibre12"/>
bezpečný byt. Jím nezmítá bouř, též nikdy ho liják<br class="calibre12"/>
nemáčí, nikdy se sníh tam nesype, nýbrž tam jasno<br class="calibre12"/>
bez chmur se prostírá všude, a bílé se rozlévá světlo.<br class="calibre12"/>
Na něm blažení bozi den ze dne jsou v radosti živi.<br class="calibre12"/>
Tamo šla Jiskrnozraká, když pokyn dívčině dala.</p>

<p class="mlpversehomer">&#160;&#160;&#160;&#160; Zora vtom krásnotrůnná se zjevila.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Procitla
ihned<br class="calibre12"/>
dívčina oděná krásně, a nad snem pojal ji podiv.<br class="calibre12"/>
Kráčela rodným domem, by podala rodičům zprávu,<br class="calibre12"/>
milému otci i matce, a uvnitř oba je stihla.<br class="calibre12"/>
U krbu seděla máť — kol ní též služebné ženy —<br class="calibre12"/>
předivo nachové barvy tam spřádajíc.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Otce
však zhlédla,<br class="calibre12"/>
právě když ze dveří kráčel a do schůze slovutných vládců<br class="calibre12"/>
k poradě jejich se bral, kam zvali jej Faiéci statní.</p>

<p class="mlpversehomer">&#160;&#160;&#160;&#160; Ona tu přistoupla blíže a pravila k milému otci:<br class="calibre12"/>
„Nedal bys, tatíčku milý, mi vypravit nákladní vozík,<br class="calibre12"/>
vysoký, pevných kol, bych mohla si na řeku k prádlu<br class="calibre12"/>
odvézt nádherná roucha, jež dosud mi špinavá leží?<br class="calibre12"/>
Vždyť přec i tobě se sluší, když s našimi šlechtici tady<br class="calibre12"/>
sedíš a poradu konáš, bys čistá měl na sobě roucha.<br class="calibre12"/>
Pět též milených synů je ve tvém zrozeno domě:<br class="calibre12"/>
dva z nich ženati jsou, tré svobodných v kvetoucím věku.<br class="calibre12"/>
Ti pak vždycky si přejí, by oděv vypraný měli,<br class="calibre12"/>
kdykoli ku plesu jdou — toť na mé péči je všecko.“<br class="calibre12"/>
&#160;&#160;&#160;&#160; Takto mu pravila dívka, však zmínit se o mladé svatbě<br class="calibre12"/>
styděla před milým otcem. Ten chápal vše v srdci a řekl:<br class="calibre12"/>
„Nechci ti odepřít mezků, a ničeho jiného, dítě,<br class="calibre12"/>
jeď jen, a žádaný povoz ti vypraví sluhové moji,<br class="calibre12"/>
vysoký, pevných kol — též košinu připojí k němu.“<br class="calibre12"/>
&#160;&#160;&#160;&#160; Řekl a na sluhy zvolal. Ti na slovo poslušni byli.<br class="calibre12"/>
Venku hned mezčí vůz jí chystali, jedoucí lehce,<br class="calibre12"/>
potom přivedli mezky a pode jho zapřáhli k vozu.<br class="calibre12"/>
&#160;&#160;&#160;&#160; Zatím lesklé šatstvo si z komnaty snášela dívka,<br class="calibre12"/>
které na onen vůz pak složila, hlazený krásně.<br class="calibre12"/>
Také do vozní skříně jí chutná všeliká jídla<br class="calibre12"/>
dávala máť, též zákusků dost, pak nalila vína<br class="calibre12"/>
do měchu z kozí kůže. Tu na vůz vystoupla dívka.<br class="calibre12"/>
Matka pak plynný olej jí v zlaté přinesla láhvi,<br class="calibre12"/>
aby si natřela tělo i její služebné ženy.<br class="calibre12"/>
Vzala pak do ruky bičík a chopila opratě lesklé,<br class="calibre12"/>
bičíkem švihla je k běhu, a mezkové s lomozem jeli.<br class="calibre12"/>
Kvapem pádili stále a vezli i šatstvo i dívku,<br class="calibre12"/>
avšak nikoli samu: hned za ní kvapily služky.<br class="calibre12"/>
&#160;&#160;&#160;&#160; Když pak dospěly k místu, kde překrásná proudila řeka,<br class="calibre12"/>
kde jsou prádelny stálé a zhluboka vytéká hojný<br class="calibre12"/>
krásný zdroj, v němž vyprat by moh’ byť sebevíc prádla,<br class="calibre12"/>
ihned služebné ženy šly vypřáhnout zpode jha mezky,<br class="calibre12"/>
načež je zahnaly dále, by na břehu mírného proudu<br class="calibre12"/>
pásli se na chutné trávě.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;A potom s povozu dívky<br class="calibre12"/>
oděvy rukama vzaly a do temné snášely vody,<br class="calibre12"/>
kdežto je šlapaly v jamkách a o závod konaly práci.<br class="calibre12"/>
&#160;&#160;&#160;&#160; Když pak vypraly všecko a vymyly veškeru špínu,<br class="calibre12"/>
kladly to na mořský břeh, kus za kusem, tamo kde nejvíc<br class="calibre12"/>
u moře pobřežní písek je mořskou omýván vodou.<br class="calibre12"/>
Dívky se umyly v moři a natřely olejem mastným,<br class="calibre12"/>
potom na mořský břeh té řeky si sednuvše k jídlu,<br class="calibre12"/>
dlely, až sluneční zář jim nadobro osuší prádlo.<br class="calibre12"/>
Když pak se najedly dost jak služebné ženy, tak kněžna,<br class="calibre12"/>
roušku si sundaly s hlavy a potom hrály si míčem.<br class="calibre12"/>
Kněžna pak bělostných loktů jim činila počátek reje.</p>

<p class="mlpversehomer">&#160;&#160;&#160;&#160; Jaká Artemis jest, jdouc po horách, střelkyně šípů,<br class="calibre12"/>
buďtože po Erymanthu neb dlouhém Taygetu kráčí,<br class="calibre12"/>
těšíc se z divých kanců neb z laněk střelhbitých v běhu —<br class="calibre12"/>
s ní tam venkovské nymfy, jež bouřného Dia jsou dcery,<br class="calibre12"/>
veselou laškují hrou — máť Léthó se raduje v srdci,<br class="calibre12"/>
poněvadž ze všechněch jich jest nejvyšší hlavou i čelem —<br class="calibre12"/>
snadno ji pozná každý, ač všecky jsou velice krásné:<br class="calibre12"/>
právě tak nad své služky ta panenská předčila dívka.</p>

<p class="mlpversehomer">&#160;&#160;&#160;&#160; Když však hodlala již zas nazpět k domovu jeti,<br class="calibre12"/>
do vozu zapřáhnout mezky a krásná složiti roucha,<br class="calibre12"/>
Pallas jiskrných zraků si jiný zas smyslila záměr:<br class="calibre12"/>
aby se Odysseus vzbudil a spatřil spanilou dívku,<br class="calibre12"/>
jež by mu vůdkyní byla až do města faiéckých mužů.<br class="calibre12"/>
&#160;&#160;&#160;&#160; Míčem po jedné z děv vtom hodila králova dcera,<br class="calibre12"/>
ten však služky se chybil a sletěl v hlubinu víru.<br class="calibre12"/>
Ony tu hlasitě vzkřikly.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; I procitl Odysseus slavný.<br class="calibre12"/>
&#160;&#160;&#160;&#160; Sedaje, přemýšlet počal i ve svém srdci i v mysli:<br class="calibre12"/>
„Pro boha! Jakých to lidí jsem opět do země přišel!<br class="calibre12"/>
Jsou to snad násilníci a divoši nedbalí práva,<br class="calibre12"/>
či to jsou pohostní muži a mají pobožnou mysl?<br class="calibre12"/>
Jako bych ženský křik byl zaslechl, a mladých dívek,<br class="calibre12"/>
nymf, jež na vrších hor svá obydlí mívají příkrých,<br class="calibre12"/>
neb též v pramenech řek neb na luzích porostlých travou. —<br class="calibre12"/>
Či bych někde tu byl snad nablízku mluvících lidí?<br class="calibre12"/>
Sám se však přesvědčím o tom a sám se chci podívat na to.“</p>

<p class="mlpversehomer">&#160;&#160;&#160;&#160; Domluvil Odysseus slavný a zespod křoviny vyšel,<br class="calibre12"/>
potom pravicí pádnou si ulomil listnatou větev<br class="calibre12"/>
z husté křoviny oné, by zakryl nahotu těla.<br class="calibre12"/>
Vykročil vpřed jak horský lev své věřící síle,<br class="calibre12"/>
který jde větrem a deštěm — však přesto mu divoce planou<br class="calibre12"/>
zraky, an za lovem krav neb stáda se ovčího žene,<br class="calibre12"/>
nebo i plachých laněk — však hlad jej nutí i k tomu,<br class="calibre12"/>
aby i v pevný dvůr šel s odvahou napadnout ovce.<br class="calibre12"/>
Taktéž Odysseus měl v kruh dívčin pletenců krásných<br class="calibre12"/>
vkročit, ač bez šatu byl — však nouze ho nutila k tomu.<br class="calibre12"/>
&#160;&#160;&#160;&#160; Strašný dívkám se zdál: bylť mořským zohyžděn kalem.<br class="calibre12"/>
Každá jinam z těch dívek se rozprchly po strmých březích.<br class="calibre12"/>
&#160;&#160;&#160;&#160; Čekala králova dcera, z nich jediná, neboť jí vdechla<br class="calibre12"/>
Athéna odvahu v mysl a bázeň sňala jí s údů.<br class="calibre12"/>
Klidně mu stanula vstříc.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; On rozjímal, zdali by neměl<br class="calibre12"/>
obejmout kolena její a prosit spanilé dívky,<br class="calibre12"/>
či snad jenom tak zdálky ji prosit lichotnou řečí,<br class="calibre12"/>
zdali by dala mu šaty a do města cestu mu řekla.<br class="calibre12"/>
&#160;&#160;&#160;&#160; Když tak rozjímal v srdci, tu uznal vhodnější toto:<br class="calibre12"/>
prosit spanilé dívky jen zpovzdáli lichotnou řečí,<br class="calibre12"/>
aby ji nepojal hněv, když kolena její by objal.<br class="calibre12"/>
Pročež získavou řečí, jí lichotnou, mluviti počal:<br class="calibre12"/>
„Pro boha, prosím tě, paní! Jsi božstvo, či smrtelný člověk?<br class="calibre12"/>
Jestliže’s některá z bohyň, co sídlí na nebi širém,<br class="calibre12"/>
s Artemidou bych já, jež velkého Dia je dcera,<br class="calibre12"/>
krásou, postavou těla i velkostí nejblíž tě srovnal.<br class="calibre12"/>
Jsi-li však některá z lidí, co mají na zemi sídlo,<br class="calibre12"/>
třikrát blaženi jsou tvá velebná matka i otec,<br class="calibre12"/>
třikrát blaženi bratři, vždyť jistě jim nadmíru srdce<br class="calibre12"/>
po každé rozkoší blahou se pro tebe rozhřívá v hrudi,<br class="calibre12"/>
kdykoli zří tak vzácný květ jít v rejiště k tanci.<br class="calibre12"/>
Avšak nejšťastnějším v svém srdci se pocítí ze všech,<br class="calibre12"/>
který zvítězí dary a tebe si odvede domů,<br class="calibre12"/>
neboť dosud nikdy jsem takého člověka nezřel<br class="calibre12"/>
ze všech mužů ni žen — já s úžasem na tebe hledím.<br class="calibre12"/>
Jenom jsem na Délu kdys blíž Foibova oltáře spatřil<br class="calibre12"/>
palmový mladý strůmek, jak ze země vyrůstá vzhůru,<br class="calibre12"/>
neboť i tam jsem přišel, a množství lidu šlo se mnou<br class="calibre12"/>
na cestě té, z níž tolik mi běd pak vzejíti mělo.<br class="calibre12"/>
Tam jsem právě tak stál, jak ztrnulý, když jsem jej spatřil,<br class="calibre12"/>
dlouho, vždyť takový kmen, mním, dosud nevzrostl z půdy.<br class="calibre12"/>
Tak teď tobě se divím a žasnu, a bojím se hrozně<br class="calibre12"/>
dotknout se kolenou tvých, ač těžký smutek mě stíhá.<br class="calibre12"/>
Včera, až v dvacátý den, jsem z třpytného vyvázl moře,<br class="calibre12"/>
do té doby mě vlny a prudké honily vichry<br class="calibre12"/>
od výspy Ógygie — teď <span class="mlpznakkurziva11b">sem</span> mě zas uvrhlo
božstvo,<br class="calibre12"/>
abych tu též snad zakusil strast, vždyť sotva se, tuším,<br class="calibre12"/>
skončí, a množství běd snad dříve mi přisoudí bozi.<br class="calibre12"/>
Avšak slituj se, paní, vždyť vytrpěv útrapy mnohé,<br class="calibre12"/>
nejdřív přišel jsem k tobě — z těch druhých nikoho neznám<br class="calibre12"/>
z lidí, co v krajině této a v městě své obydlí mají.<br class="calibre12"/>
Do města cestu mi ukaž, dej roucho, bych tělo si oděl,<br class="calibre12"/>
jestliže’s vzala, sem jdouc, snad nějaký na prádlo obal!<br class="calibre12"/>
Bozi pak račte ti dát, čeho ve své mysli si žádáš,<br class="calibre12"/>
muže i dům — též přidejte vám dar svorného ducha<br class="calibre12"/>
vzácný! Nic lepšího nad to ni hezčího na světě není,<br class="calibre12"/>
než když, smýšlením svorní, svou domácnost společně vedou<br class="calibre12"/>
žena i muž, svým odpůrcům v žal, však na radost velkou<br class="calibre12"/>
všechněm příznivcům svým, však nejvíc zvědí to sami.“</p>

<p class="mlpversehomer">&#160;&#160;&#160;&#160; Dívčina bělostných loktů mu odvece, Nausikaá:<br class="calibre12"/>
„Cizinče, ježto se nezdá, že zlý jsi neb nemoudrý člověk,<br class="calibre12"/>
Kronovec, Olympský Zeus, nám lidem rozdává štěstí,<br class="calibre12"/>
sám, jak dobrým, tak zlým, jak jemu se pokaždé líbí.<br class="calibre12"/>
Snad též tobě to dal — pak musíš všecko to snášet.<br class="calibre12"/>
Teď, když do naší země a našeho přicházíš města,<br class="calibre12"/>
nebude chybět ti roucho, ni ostatní, čeho by každý<br class="calibre12"/>
prosebník stíhaný těžce, měl dostati, sejda se s námi.<br class="calibre12"/>
K městu ti ukážu cestu a povím ti národa jméno:<br class="calibre12"/>
Faiéci v krajině této a v městě své obydlí mají,<br class="calibre12"/>
dcera jsem chrabrého krále, jenž Alkinoos se zove,<br class="calibre12"/>
na kterém závisí vláda a veškerá Faiéků síla.“</p>

<p class="mlpversehomer">&#160;&#160;&#160;&#160; Řekla a velela hned svým služkám pletenců krásných:<br class="calibre12"/>
„Děvčata, stůjte mi již! Kam prcháte, spatřivše muže?<br class="calibre12"/>
Či snad mínění máte, že přišel sem nepřítel jakýs?<br class="calibre12"/>
Nežije takový člověk a také se nezrodí vůbec,<br class="calibre12"/>
který by k Faiékům přišel a přinášel do jejich země<br class="calibre12"/>
vražedný boj, vždyť faiécký lid jest u bohů v lásce.<br class="calibre12"/>
Bydlíme v končinách dálných, až na samých hranicích světa,<br class="calibre12"/>
na moři bouřlivých vln — sem z lidí nechodí nikdo.<br class="calibre12"/>
Tohle kýs ubožák jest, jenž, bloudě, sem k Faiékům přišel,<br class="calibre12"/>
jehož se ujmout slušno, vždyť od Dia zajisté všichni<br class="calibre12"/>
hosté i žebráci jsou, jimž dar, byť malý, je milý.<br class="calibre12"/>
Avšak podejte, služky, teď cizinci jídlo a nápoj,<br class="calibre12"/>
k mytí mu ukažte místo, kde jistý je od větrů úkryt!“</p>

<p class="mlpversehomer">&#160;&#160;&#160;&#160; Řekla, i stanuly služky, a navzájem k tomu se zvouce,<br class="calibre12"/>
cizince zavedly v úkryt, jak rozkaz dala jim paní,<br class="calibre12"/>
rozenka chrabrého krále, a zvala se Nausikaá.<br class="calibre12"/>
Vedle mu sukni a plášť tam složily, aby se oděl.<br class="calibre12"/>
Potom i plynný olej mu v zlaté přinesly láhvi,<br class="calibre12"/>
načež ho vyzvaly služky, by v říčním proudu se umyl.<br class="calibre12"/>
&#160;&#160;&#160;&#160; Tehdáž k služebným dívkám se slavný Odysseus ozval:<br class="calibre12"/>
„Stranou se postavte tamhle, vy dívčiny, dokavad s beder<br class="calibre12"/>
samoten mořský kal bych neomyl, olejem tělo<br class="calibre12"/>
nenatřel — dlouhý čas jsem na těle oleje neměl!<br class="calibre12"/>
Nechci se já přec před vámi mýt, vždyť velmi se stydím<br class="calibre12"/>
před vámi obnažen býti, jsa u dívek pletenců krásných!“<br class="calibre12"/>
Řekl, ty odešly stranou, a ihned kněžně to řekly.</p>

<p class="mlpversehomer">&#160;&#160;&#160;&#160; On tedy, Odysseus slavný, si omýval v bystřině s těla<br class="calibre12"/>
solný kal, jenž záda i široké plece mu halil,<br class="calibre12"/>
sedlinu z nezmorné tůně si se svých stíraje vlasů.<br class="calibre12"/>
Když pak spláchl už všecko a natřel se olejem mastným,<br class="calibre12"/>
potom si oblekl šat, jejž dala mu panenská dívka.</p>

<p class="mlpversehomer">&#160;&#160;&#160;&#160; Tehdáž bohyně Pallas, jež velkého Dia je dcera,<br class="calibre12"/>
větší napohled vzrůst, též plnost těla mu dala,<br class="calibre12"/>
hustý mu spustila vlas, jenž květům se kosatce rovnal.<br class="calibre12"/>
&#160;&#160;&#160;&#160; Jako když dovedný muž kol stříbra si obkládá zlato,<br class="calibre12"/>
jemuž Héfaistos sám byl mistrem i bohyně Pallas<br class="calibre12"/>
v různých umělých pracích, že lepá vytváří díla,<br class="calibre12"/>
taký mu rozlila vděk kol hlavy i okolo plecí.</p>

<p class="mlpversehomer">&#160;&#160;&#160;&#160; Odysseus odešel stranou a sedl si na břehu mořském,<br class="calibre12"/>
krásou a půvabem záře.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; I hledíc s podivem na něj,<br class="calibre12"/>
k dívkám pletenců krásných se dívčina ozvala takto:<br class="calibre12"/>
„Děvčata bělostných loktů, teď poslyšte — něco vám řeknu!<br class="calibre12"/>
S knížaty rovnými bohům ten cizinec nepřijde ve styk<br class="calibre12"/>
bez vůle všechněch bohů, co v Olympu obydlí mají,<br class="calibre12"/>
neboť dřív se mi zdál být nadmíru škaredý vnějškem,<br class="calibre12"/>
teď však rovná se bohům, co sídlí na nebi širém.<br class="calibre12"/>
&#160;&#160;&#160;&#160; Kéž by jen takový muž byl mým kdys nazýván chotěm,<br class="calibre12"/>
maje tu obydlí s námi, a kéž se mu zlíbí tu zůstat!<br class="calibre12"/>
Avšak podejte, služky, teď cizinci jídlo a nápoj!“<br class="calibre12"/>
&#160;&#160;&#160;&#160; Ony ji slyšely rády, a ochotně poslušny jsouce,<br class="calibre12"/>
ihned cizinci tomu šly předložit jídlo i nápoj.<br class="calibre12"/>
&#160;&#160;&#160;&#160; Odysseus jedl a pil, jenž tolik zápasů přestál,<br class="calibre12"/>
hltavě — dlouhý čas již žádné nepožil stravy.</p>

<p class="mlpversehomer">&#160;&#160;&#160;&#160; Dívčina bělostných loktů si jiný však smyslila
záměr:<br class="calibre12"/>
složiti totiž prádlo a naložit na krásný povoz.<br class="calibre12"/>
Mezky hned silných kopyt dá zapřáhnout, vystoupne na vůz,<br class="calibre12"/>
potom pobídne hosta a touto jej povzbudí řečí:<br class="calibre12"/>
„Teď již, cizinče, povstaň — jdi do města! Hodlám tě zavést<br class="calibre12"/>
do domu slavného otce, a v něm, jak s jistotou čekám,<br class="calibre12"/>
se všemi těmi se poznáš, kdo z Faiéků přední je šlechtic.<br class="calibre12"/>
Ty však to udělej takto, vždyť nemoudrým býti se nezdáš:<br class="calibre12"/>
Pokud venkovem půjdem a po polích vzdělaných lidmi,<br class="calibre12"/>
dotud ty za mým vozem a za mezky s dívkami tuhle<br class="calibre12"/>
kvapem kráčeti hleď — já cestou ti vůdkyní budu.<br class="calibre12"/>
&#160;&#160;&#160;&#160; Ale až přijdem k městu, jež kolem je hrazeno velkou<br class="calibre12"/>
hradbou, a s obou stran jest krásná zátoka mořská — <br class="calibre12"/>
Těsný je do města vchod, vždyť všechny jich prohnuté lodi<br class="calibre12"/>
leží na cestě k němu — máť každá stanici zvláštní.<br class="calibre12"/>
Mají tam náměstí také kol oltáře Poseidonova,<br class="calibre12"/>
s kameny přivalenými, jež pevně jsou vsazeny v zemi.<br class="calibre12"/>
Náčiní do lodí černých si na tom náměstí robí,<br class="calibre12"/>
plachty a lodní lana, a krásná si hoblují vesla,<br class="calibre12"/>
poněvadž toulec a luk lid faiécký na péči nemá,<br class="calibre12"/>
nýbrž jen lodní vesla a souměrné lodi a stěžně.<br class="calibre12"/>
Tyto jsou jejich pýchou, když brázdí zpěněné moře.</p>

<p class="mlpversehomer">&#160;&#160;&#160;&#160; Prchám jich pomluvě zlobné, vždyť mohl by zajisté
potom<br class="calibre12"/>
potupit někdo mě z nich — jsouť lidé nadmíru zpupní —,<br class="calibre12"/>
aby pak neřekl kdos, byť sprostší, do cesty přijda:<br class="calibre12"/>
‚Kdo to jde s Nausikaou, muž nadmíru krásný a velký,<br class="calibre12"/>
cizinec, kdepak ho našla? Ten jistě jí manželem bude!<br class="calibre12"/>
Snad byl kdes zahnán bouří, a z jeho jej přivedla lodi —<br class="calibre12"/>
někoho z dálných krajin — vždyť nablízku nebydlí nikdo.<br class="calibre12"/>
Či snad nějaký bůh sem na její horoucí prosby<br class="calibre12"/>
sestoupil s nebeských výšin a bude s ní po všecky časy?<br class="calibre12"/>
Líp je, že vyšla si sama a muže si odjinud našla,<br class="calibre12"/>
neboť si docela nic těch zdejších neváží mládců,<br class="calibre12"/>
Faiéků, kteří ji chtí mít za ženu, četní a vzácní.‘<br class="calibre12"/>
&#160;&#160;&#160;&#160; Takto by mluvili lidé, a mně by to potupou bylo.<br class="calibre12"/>
Sama mám dívčině za zlé, když, pášíc takové věci,<br class="calibre12"/>
bez vůle rodičů svých, ač ještě jsou naživě oba,<br class="calibre12"/>
s muži by hledala styk, než veřejná nastane svatba.</p>

<p class="mlpversehomer">&#160;&#160;&#160;&#160; Ty však pokyny mé teď vyslechni, cizinče, rychle,<br class="calibre12"/>
aby co nejdřív ti dal můj otec průvod a návrat.<br class="calibre12"/>
Krásný je Athénin háj, jak shledáš, u samé cesty,<br class="calibre12"/>
z osik, teče tam zdroj, kol něho se prostírá louka.<br class="calibre12"/>
Tam svůj knížecí úděl a vinici zkvetlou má otec,<br class="calibre12"/>
tak asi daleko z města, co člověk by dokřikl hlasem.<br class="calibre12"/>
Na tom místě si sedni a vyčkávej, co bychom asi<br class="calibre12"/>
do města dojely s vozem a do domu otcova přišly.<br class="calibre12"/>
Až bys nadít se mohl, že přišly jsme asi tak domů,<br class="calibre12"/>
teprve pak hleď do města vjít — tam ptej se, kde mocný<br class="calibre12"/>
Alkinoos má dům, můj otec, vládyka chrabrý.<br class="calibre12"/>
Každý jej poznat může a každé maličké dítě<br class="calibre12"/>
může tě dovésti tam, vždyť jiných Faiéků domy<br class="calibre12"/>
nejsou stavěny tak jak hrdiny Alkinoa.<br class="calibre12"/>
Jakmile však náš palác a dvorec tě v ochranu pojme,<br class="calibre12"/>
rychle pak projíti hleď skrz komnatu, až by ses dostal<br class="calibre12"/>
k matce!<br class="calibre12"/>
&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;Ta u krbu sedí a v jasných paprscích ohně<br class="calibre12"/>
niti, jež nachové jsou, tam spřádá — hotový zázrak —<br class="calibre12"/>
o sloup opřena jsouc. Jí za zády sedí tam služky.<br class="calibre12"/>
&#160;&#160;&#160;&#160; O týž opřené sloup má milý otec můj křeslo,<br class="calibre12"/>
na němž jak nebešťan sedí a přitom popíjí víno.<br class="calibre12"/>
Toho ty zatím pomiň a kolena mateře naší<br class="calibre12"/>
oběma rukama chop, bys spatřil den návratu svého,<br class="calibre12"/>
rychle a k radosti své, byť z velké bys pocházel dálky!<br class="calibre12"/>
Ona-li ve svém srdci ti přízniva, cizinče, bude,<br class="calibre12"/>
můžeš s jistotou doufat, že spatříš své milé a přijdeš<br class="calibre12"/>
ve svůj výstavný palác a do své otcovské země.“<br class="calibre12"/>
Tak tedy pravila k němu a lesklým bičíkem švihla<br class="calibre12"/>
mezky. Ti poklusem chvatným se vzdálili od proudů řeky.<br class="calibre12"/>
Mezkové kvapili statně a nohama kráčeli statně.<br class="calibre12"/>
Dobře je řídila dívka, by mohli jí stačiti pěšky<br class="calibre12"/>
služky i Odysseus také, a s rozvahou švihala bičem.</p>

<p class="mlpversehomer">&#160;&#160;&#160;&#160; Zapadlo jasné slunce. I přijeli k slavnému háji,<br class="calibre12"/>
Athéně zasvěcenému. Tam usednuv Odysseus slavný,<br class="calibre12"/>
ihned se k bohyni modlil, jež velkého Dia je dcera:<br class="calibre12"/>
„Kronovce bouřného dcero, ó vyslyš mě, Nezmožitelná!<br class="calibre12"/>
Alespoň nyní mě slyš, když dříve’s mne nechtěla slyšet,<br class="calibre12"/>
když mi byl tříštěn koráb, a tříštil jej Zemětřas slavný!<br class="calibre12"/>
Popřej, ať k Faiékům přijdu a vzbudím v nich soucit a lásku!“<br class="calibre12"/>
Těmito prosil slovy. Jej slyšela Athénská Pallas.<br class="calibre12"/>
Ještě mu na oči jít však nechtěla: šetřilať z úcty<br class="calibre12"/>
otcova rodného bratra, jenž velmi se urputně hněval<br class="calibre12"/>
na reka rovného bohům, než do své země se vrátí.</p>

</div>
</body>
</html>