<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Odysseia</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection8">

<h2 class="mlpuroven2odyssea">ZPĚV V</h2>

<h3 class="mlpuroven3odysseia" id="sigil_toc_id_13">Odysseus odplul od nymfy
Kalypsy k Faiékům</h3>

<p class="mlpversehomer">Zora již od vznešeného se zdvíhala Títóna s lůžka,<br class="calibre12"/>
nesouc věčným bohům i lidem smrtelným světlo.<br class="calibre12"/>
Bozi, již sešli se k radě, a sedli si, ve středu jejich<br class="calibre12"/>
vysoko hřmící Zeus, jenž moc má největší ze všech.<br class="calibre12"/>
Athéna množství běd jim líčila Odysséových,<br class="calibre12"/>
vzpomněvši na něj — ji hnětlo, že dosud je v nymfině sídle:<br class="calibre12"/>
„Zéve i ostatní bozi, již žijete věčně a blaze,<br class="calibre12"/>
nikdy ať není už laskav a nejedná něžně a správně<br class="calibre12"/>
žezlem vládnoucí král, ať po právu nejedná nikdy,<br class="calibre12"/>
nýbrž ať vždycky je zlý, ať páchá surové skutky,<br class="calibre12"/>
božského Odysséa když žádný pamětliv není<br class="calibre12"/>
z národa, nad nímž vládl a vlídným otcem mu býval.<br class="calibre12"/>
On teď na výspě mešká a kruté útrapy snáší<br class="calibre12"/>
v obydlí Kalypsy nymfy, jsa poután proti své vůli.<br class="calibre12"/>
Nijak není mu možno, by do země otcovské přišel,<br class="calibre12"/>
nemáť korábů s vesly ni soudruhů, kteří by cestou<br class="calibre12"/>
po širém mořském hřbetě mu jistými průvodci byli.<br class="calibre12"/>
&#160;&#160;&#160;&#160; Teď zas ženiši dychtí, by milého syna mu skláli,<br class="calibre12"/>
až by se vracel domů.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Ten odplul po otci pátrat<br class="calibre12"/>
do Pylu posvátného a odtud do skvělé Sparty.“</p>

<p class="mlpversehomer">&#160;&#160;&#160;&#160; Kronovec, sběratel mraků, jí odvětil těmito slovy:<br class="calibre12"/>
„Jaká to, dítě, ti řeč teď vyklouzla z ohrady zubů?!<br class="calibre12"/>
Nebyl-li úmysl ten kdys vymyšlen od tebe samé,<br class="calibre12"/>
jednou že Odysseus přijde a všecky ty ženichy ztrestá?<br class="calibre12"/>
Ty teď, věc ti to snadná, buď synovi vůdkyní zručnou,<br class="calibre12"/>
aby se vyhnul zkáze a do země otcovské přišel,<br class="calibre12"/>
oni pak na lodi své ať nazpět zas odplují domů!“<br class="calibre12"/>
Řekl, pak oslovil Herma a k milému synovi pravil:<br class="calibre12"/>
„Herme — ty také jindy mi býváš po každé poslem —<br class="calibre12"/>
Kalypse pletenců krásných jdi říci mou nezvratnou vůli,<br class="calibre12"/>
že se již do vlasti své má ztužilý Odysseus vrátit,<br class="calibre12"/>
nikým ze smrtných lidí ni z bohů provázen nejsa,<br class="calibre12"/>
na voru sroubeném pevně, byť hojné útrapy snášel.<br class="calibre12"/>
V Scherii, hrudnatou zem, v den dvacátý mohl by připlout,<br class="calibre12"/>
do země faiéckých mužů, již rodem blízcí jsou bohům.<br class="calibre12"/>
Tito pak rádi ho přijmou a poctí ho, jako by bůh byl,<br class="calibre12"/>
potom na lodi své jej pošlou do milé vlasti,<br class="calibre12"/>
hojnost zlata i bronzu, i roucha mu přidají darem,<br class="calibre12"/>
tolik, co v samé Tróji by Odysseus nedobyl nikdy,<br class="calibre12"/>
byť se i ve zdraví vrátil a dostal z kořisti podíl.<br class="calibre12"/>
Neboť je losem mu dáno, by spatřil své milé a přišel<br class="calibre12"/>
v dům svůj s vysokým stropem a do své otcovské země.“</p>

<p class="mlpversehomer">&#160;&#160;&#160;&#160; Domluvil. Argův vrah byl poslušen, průvodce Hermés.<br class="calibre12"/>
Ihned na obě nohy si uvázal opánky krásné,<br class="calibre12"/>
božské, ze zlata celé, jež nosí ho nad vlhkou drahou<br class="calibre12"/>
jakož i nad širou zemí — i lítá s vanutím větru.<br class="calibre12"/>
Pak vzal kouzelný prut, jímž lidem podle své vůle<br class="calibre12"/>
bdícím uspává oči a jiné zas ze spánku budí.<br class="calibre12"/>
Prut ten tedy měl v rukou a vznášel se Argovrah silný.<br class="calibre12"/>
Přeletěl píerskou zem, pak shora se na moře spustiv,<br class="calibre12"/>
odkvapil po vlnách mořských, jsa roven rackovi ptáku,<br class="calibre12"/>
který při lovu ryb, když z hrozných hlubin je lapá,<br class="calibre12"/>
v mořské nezmorné tůni si husté peruti smáčí.<br class="calibre12"/>
Tomu byl podoben bůh, když kráčel po četných vlnách.<br class="calibre12"/>
&#160;&#160;&#160;&#160; Ale když oné výspy už dospěl v končinách dálných,<br class="calibre12"/>
vystoupiv od mořských vod bůh Hermés na suchou zemi,<br class="calibre12"/>
přišel až k velké sluji, v níž měla své obydlí nymfa<br class="calibre12"/>
Kalypsó pletenců krásných, již zastihl v jeskyni právě.</p>

<p class="mlpversehomer">&#160;&#160;&#160;&#160; Oheň vysoko plál tam s ohniště, do dálky vůně<br class="calibre12"/>
z pěkných cedrových polen a z jalovce ostrovem páchla,<br class="calibre12"/>
jak tam na krbu plála — a bohyně, při stávku chodíc,<br class="calibre12"/>
tyčí ze zlata tkala a libým zpívala hlasem.</p>

<p class="mlpversehomer">&#160;&#160;&#160;&#160; Po stranách jeskyně té byl lesík rostoucí bujně,<br class="calibre12"/>
osiky, olšové stromy a cypřiše líbezné vůně.<br class="calibre12"/>
Ptákové širokých křídel tam hnízdili na větvích stromů,<br class="calibre12"/>
byli to kalousi, sýci i havrani jazyků dlouhých,<br class="calibre12"/>
mořští, jimž jedině lov jest obvyklý na moři širém.<br class="calibre12"/>
Tamtéž při duté sluji se vinné révoví pjalo,<br class="calibre12"/>
dokola, pěstěné bujně, a kypělo plnými hrozny.<br class="calibre12"/>
Byly tam praménky čtyři, hned za sebou — voda jak křišťál,<br class="calibre12"/>
řadou poblíže sebe, a každý směřoval jinam.<br class="calibre12"/>
Měkké fialek louky a miříku bujely tamo,<br class="calibre12"/>
kolkolem. — Tam by i bůh byl nadšen, kdyby tam přišel,<br class="calibre12"/>
vida tu veškerou krásu, a ve své duši by zplesal.</p>

<p class="mlpversehomer">&#160;&#160;&#160;&#160; Stanuv tam, velice žasl vrah Argův, průvodce
Hermés.<br class="calibre12"/>
Když pak všemu se dost již ve své nadivil mysli,<br class="calibre12"/>
vkročil v prostornou sluj bůh Hermeiás.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Na
první pohled<br class="calibre12"/>
Kalypsó, bohyně jasná, jej poznala, sotva ho zhlédla,<br class="calibre12"/>
neboť bohové věční si navzájem neznámí nejsou,<br class="calibre12"/>
nikdy, byť některý z nich měl daleko obydlí svoje.<br class="calibre12"/>
Chrabrého Odysséa však nestihl ve vnitru sluje,<br class="calibre12"/>
neboť na břehu seděl a naříkal, na němž i jindy<br class="calibre12"/>
slzami, sténáním žalným a bolestmi rozrýval srdce,<br class="calibre12"/>
za mořskou nezmornou tůň pln pláče se dívaje často.</p>

<p class="mlpversehomer">&#160;&#160;&#160;&#160; Kalypsó, bohyně jasná, se tázala průvodce Herma,<br class="calibre12"/>
na křeslo skvostné a lesklé jej vyzvavši dříve si sednout.<br class="calibre12"/>
„Copakže přišel’s ke mně, ó Hermeie se zlatým prutem,<br class="calibre12"/>
milý a hodný úcty, vždyť ve zvyku nemáš sem chodit.<br class="calibre12"/>
Pověz, co na mysli máš, mé srdce mi velí to splnit,<br class="calibre12"/>
jestliže mohu to splnit a vůbec to splnit je možno.<br class="calibre12"/>
Avšak dříve pojď dál, bych dala ti jídlo a pití!“<br class="calibre12"/>
Toto mu bohyně řekla a stolek před něho dala.<br class="calibre12"/>
Pil tedy s chutí a jedl vrah Argův, průvodce Hermés.</p>

<p class="mlpversehomer">&#160;&#160;&#160;&#160; Když pak už pojedl dosti a pokrmem občerstvil
ducha,<br class="calibre12"/>
tehdy se ujal slova a řekl jí odpověď tuto:<br class="calibre12"/>
„Ptáš se mne, bohyně boha, proč přicházím. Nuže, já tedy<br class="calibre12"/>
všecko, jak káže mi pravda, ti vyložím — vždyť mi to velíš.<br class="calibre12"/>
Kázal mi Zeus sem jít — však velice nerad to dělám:<br class="calibre12"/>
Kdopak by probíhal rád tak rozsáhlou hladinu solnou?<br class="calibre12"/>
Neníť tu nablízku měst, v nichž lidé dávají vždycky<br class="calibre12"/>
bohům oběti svaté a vybrané slavnostní žertvy.<br class="calibre12"/>
Avšak naprosto nelze, by jiný některý z bohů<br class="calibre12"/>
rozkaz bouřného Dia buď přešel neb přivedl nazmar.<br class="calibre12"/>
Jest prý u tebe muž, jenž nejvíc je neštěstím stíhán<br class="calibre12"/>
ze všech těch, již válčili kdys kol trójského města<br class="calibre12"/>
po devět let, však v desátý rok, v němž zbořili město,<br class="calibre12"/>
nazpět plujíce domů, se rouhali Athéně těžce,<br class="calibre12"/>
ta pak zuřivý vichr a dlouhé vzbouřila vlny.<br class="calibre12"/>
Ostatní druhové zdatní mu tenkrát zhynuli všichni,<br class="calibre12"/>
jeho sem zavál vítr a bouřná přihnala vlna.<br class="calibre12"/>
Nyní káže ti Zeus, bys hned jej pustila odsud,<br class="calibre12"/>
neboť mu souzeno není, by zemřel daleko přátel,<br class="calibre12"/>
nýbrž je losem mu dáno, by spatřil své milé a přišel<br class="calibre12"/>
v dům svůj s vysokým krytem a do své otcovské země.“</p>

<p class="mlpversehomer">&#160;&#160;&#160;&#160; Kalypsó, bohyně jasná, se zděsila nad těmi slovy.<br class="calibre12"/>
Potom se ozvala takto a pravila perutná slova:<br class="calibre12"/>
„Jak jste vy bohové zlí, jak závistní, nejvíce ze všech,<br class="calibre12"/>
majíce bohyním za zlé, že s lidskými muži se snoubí,<br class="calibre12"/>
jestliže někoho z nich svým mužem zjevně si zvolí!<br class="calibre12"/>
Zora když Óríóna si zvolila růžovoprstá,<br class="calibre12"/>
též jste jí nepřáli toho, vy bohové žijící blaze,<br class="calibre12"/>
až pak na Ortygii ctná Artemis zlatotrůnná<br class="calibre12"/>
žití ho zbavila v ráz, svým libým ho střelivši šípem.<br class="calibre12"/>
Tak když s Íasiónem kdys Démétér kadeří krásných<br class="calibre12"/>
vstoupila v družný styk, když podlehla milostné touze,<br class="calibre12"/>
na nivě orané třikrát — tu nebyl neznalý dlouho<br class="calibre12"/>
věci té Zeus, jenž usmrtil jej svým zářivým bleskem.<br class="calibre12"/>
Teď zas se horšíte na mne, že muž dlí smrtelný u mne.<br class="calibre12"/>
&#160;&#160;&#160;&#160; Toho jsem spasila <span class="mlpznakkurziva11b">já,</span> když seděl na
trámu lodním,<br class="calibre12"/>
samoten, protože Zeus loď rychlou zářivým bleskem<br class="calibre12"/>
srazil mu doprostřed moře a rozbil ji v zvlněných vodách.<br class="calibre12"/>
Ostatní druhové zdatní mu tenkrát zhynuli všichni,<br class="calibre12"/>
jeho sem zavál vítr a bouřná přihnala vlna.<br class="calibre12"/>
Toho jsem hostila já, jej pěstila, říkajíc často,<br class="calibre12"/>
že mu chci nesmrtnost dáti a mladost po všecky časy.<br class="calibre12"/>
&#160;&#160;&#160;&#160; Inu, když naprosto nelze, by jiný některý z bohů<br class="calibre12"/>
rozkaz bouřného Dia buď přešel neb přivedl nazmar,<br class="calibre12"/>
může si jít, když Zeus jej pobízí k tomu a pudí<br class="calibre12"/>
na mořskou nezmornou pláň — však průvod mu nemohu dáti.<br class="calibre12"/>
Nemámť korábů s vesly ni soudruhů, kteří by cestou<br class="calibre12"/>
po širém mořském hřbetě mu na lodi průvodci byli.<br class="calibre12"/>
Ráda však radu mu dám — též ničeho tajit mu nechci,<br class="calibre12"/>
jak by se úrazu vyhnul a do země otcovské přišel.“<br class="calibre12"/>
&#160;&#160;&#160;&#160; Na to jí Argův vrah zas pravil, průvodce Hermés:<br class="calibre12"/>
„Tak jej tedy už propusť a strachuj se Diova hněvu,<br class="calibre12"/>
sic by se rozpálil zlostí a na tebe zanevřel proto!“<br class="calibre12"/>
Tato k ní promluvil slova a odešel Argovrah silný.</p>

<p class="mlpversehomer">&#160;&#160;&#160;&#160; Kalypsó, vznešená nymfa, pak spěchala k chrabrému
reku,<br class="calibre12"/>
neboť to Diův byl vzkaz, jejž slyšela od Herma právě.<br class="calibre12"/>
Seděl na břehu zas, jak shledala. Nikdy mu oči<br class="calibre12"/>
od slz nebyly suché, a věk se mu rozplýval sladký<br class="calibre12"/>
v tesknotě po milé vlasti — již neměl záliby v nymfě.<br class="calibre12"/>
&#160;&#160;&#160;&#160; Ovšem za nočních dob byl s nymfou, donucen k tomu,<br class="calibre12"/>
v její jeskyni duté a lehal s ní — chtějící nechtě.<br class="calibre12"/>
Zato však po celý den pak na skalách seděl a březích,<br class="calibre12"/>
slzami, sténáním žalným a bolestmi rozrýval srdce,<br class="calibre12"/>
za mořskou nezmornou pláň pln pláče se dívaje stále.</p>

<p class="mlpversehomer">&#160;&#160;&#160;&#160; Kalypsó, bohyně jasná, tu přistoupla k němu a řekla:<br class="calibre12"/>
„Ubohý, již mi tu nelkej a života svého si nenič,<br class="calibre12"/>
poněvadž opravdu již mám úmysl vypravit tebe.<br class="calibre12"/>
&#160;&#160;&#160;&#160; Nuž, teď sekyru vezmi a dlouhá hleď porazit dřeva,<br class="calibre12"/>
spoj si je v široký prám, dvé pokrovů připevni k němu,<br class="calibre12"/>
nahoře, aby tě moh’ tak po mlžném unášet moři!<br class="calibre12"/>
Já pak jídlo a vodu a rudé do voru víno<br class="calibre12"/>
v hojné míře ti dám, což najisto zbaví tě hladu.<br class="calibre12"/>
Také tě oděju v šaty a pošlu ti zezadu vítr,<br class="calibre12"/>
abys beze všech ztrát zas do země otcovské přišel —<br class="calibre12"/>
budou-li bohové chtít, již sídlí na nebi širém,<br class="calibre12"/>
kteří mocnější jsou než já jak v mysli, tak v činu.“</p>

<p class="mlpversehomer">&#160;&#160;&#160;&#160; Zděsil se Odysseus slavný, jenž tolik zápasů
přestál.<br class="calibre12"/>
Potom se ozval takto a pravil perutná slova:<br class="calibre12"/>
„Jinou to, bohyně, věc máš na mysli, nikoli průvod,<br class="calibre12"/>
když mě tu projíždět zveš — jen na prámu — propasti mořské<br class="calibre12"/>
hrozné, obtíží plné — vždyť nejezdí jimi ni lodi<br class="calibre12"/>
souměrné, rychlé v plavbě, když těší se z Diova větru.<br class="calibre12"/>
Já bych proti tvé vůli si netroufal vstoupiti na prám,<br class="calibre12"/>
nemáš-li odvahy k tomu, bys vyřkla mi přísahu velkou,<br class="calibre12"/>
ty že mi pohromy zlé již nehodláš způsobit jiné.“</p>

<p class="mlpversehomer">&#160;&#160;&#160;&#160; Kalypsó, bohyně jasná, se usměje výroku tomu,<br class="calibre12"/>
pohladí hrdinu rukou a takto se vysloví k němu:<br class="calibre12"/>
„Jaký’s to ferina člověk! Ty daremných myšlenek nemáš!<br class="calibre12"/>
Jaké to nyní slovo ti na mysl připadlo říci!<br class="calibre12"/>
Svědkem budiž mi Země i širá nebesa shůry,<br class="calibre12"/>
jakož i styžský proud, jenž dolů stéká a bývá<br class="calibre12"/>
přísahou nejděsnější a největší blaženým bohům,<br class="calibre12"/>
jiné že pohromy já teď nemíním vymýšlet tobě,<br class="calibre12"/>
nýbrž že na mysli chovám a stanovím, co bych i sobě<br class="calibre12"/>
samé chystala též, jsouc takou stižena tísní,<br class="calibre12"/>
neboť i můj přec duch jest spravedliv: nechovám v prsou<br class="calibre12"/>
železné srdce ni já, než plné soucitu s druhým.“<br class="calibre12"/>
&#160;&#160;&#160;&#160; Tak tedy pravila k němu a napřed kráčela nymfa<br class="calibre12"/>
chvatně, a Odysseus hned šel bohyni Kalypse v patách.<br class="calibre12"/>
Kráčeli v dutou sluj jak nymfa, tak smrtelný člověk.<br class="calibre12"/>
Tam pak si na onu židli, s níž předtím zvedl se Hermés,<br class="calibre12"/>
sedl, a všeliká jídla mu ihned nosila nymfa,<br class="calibre12"/>
jaká smrtelným lidem se dávají k jídlu a pití.<br class="calibre12"/>
Sama však Odysséovi si božskému naproti sedla,<br class="calibre12"/>
jí ale ambrosii a nektar nosily služky.<br class="calibre12"/>
Po jídlech předložených a schystaných zvedali ruce.</p>

<p class="mlpversehomer">&#160;&#160;&#160;&#160; Když pak už okřáli dost jak jídlem, tak také pitím,<br class="calibre12"/>
Kalypsó, bohyně jasná, tu počala mluviti takto:<br class="calibre12"/>
„Zchytralý Odyssée, ty z Láerta vládyko jasný,<br class="calibre12"/>
chceš tedy opravdu domů a do milé otcovské země<br class="calibre12"/>
odejít — nyní — a hned? — Nuž šťastnou cestu i takto!<br class="calibre12"/>
Kdybys na mysli měl jen tušení, kolik ti strastí<br class="calibre12"/>
losem dáno je nést, než do země otcovské přijdeš,<br class="calibre12"/>
tady bys zůstal se mnou a střehl bys obydlí toto!<br class="calibre12"/>
K tomu bys nesmrtným byl. — Však ty jen spatřiti dychtíš<br class="calibre12"/>
manželku. — Po této jen den ze dne si roztoužen stále!<br class="calibre12"/>
Já přec pyšnit se mohu, že nejsem horší než ona<br class="calibre12"/>
vzrůstem ni postavou svou, vždyť nijak se nesluší přece,<br class="calibre12"/>
aby snad o vzrůst a krásu se bohyně s ženami přela!“<br class="calibre12"/>
&#160;&#160;&#160;&#160; Důvtipný Láertův syn jí odvětil těmito slovy:<br class="calibre12"/>
„Nerač pro tuto věc být hněvivá, vznešená nymfo!<br class="calibre12"/>
Sám přec předobře vím, oč moudrá Pénelopeia<br class="calibre12"/>
krásou a velkostí svou jest pozadu naproti tobě,<br class="calibre12"/>
vždyť jen smrtelná jest, tys nesmrtná, nestárnoucí.<br class="calibre12"/>
Ale i tak bych chtěl, den ze dne jsa roztoužen stále,<br class="calibre12"/>
opět přijíti domů a spatřit den návratu svého.<br class="calibre12"/>
&#160;&#160;&#160;&#160; Kdyby mě některý bůh zas potápěl na moři třpytném,<br class="calibre12"/>
snesu to ve hrudi své — můj duch zná útrapy snášet.<br class="calibre12"/>
Vždyť již přemnoho běd jsem vytrpěl, přemnoho zkusil<br class="calibre12"/>
v bojích a v mořských vlnách — ať přidá se k tomu i toto!“<br class="calibre12"/>
&#160;&#160;&#160;&#160; Řekl, i zapadlo slunce a nastal večerní soumrak.<br class="calibre12"/>
Oni tu dovnitř vešli a v zákoutí jeskyně duté<br class="calibre12"/>
spolu se kochali láskou a pospolu u sebe byli.</p>

<p class="mlpversehomer">&#160;&#160;&#160;&#160; Zora když, s jitrem se rodíc, se zjevila
růžovoprstá,<br class="calibre12"/>
ihned sukni a plášť vzal na sebe Odysseus slavný,<br class="calibre12"/>
sama však vznešená nymfa se oblekla v bělostnou řízu,<br class="calibre12"/>
velkou, jemnou a lepou, a pás kol boků si dala,<br class="calibre12"/>
krásný, skvoucí se zlatem, a na hlavu vzala si závoj.<br class="calibre12"/>
Potom hned Odysséovi již chystala chrabrému průvod:<br class="calibre12"/>
Dala mu sekyru velkou a bronzovou, do ruky vhodnou,<br class="calibre12"/>
broušenou s obou stran. V té sekyře topůrko bylo<br class="calibre12"/>
z olivy, velice krásné a do ucha vražené pevně.<br class="calibre12"/>
Teslici hladkou mu dala a potom vedla ho cestou<br class="calibre12"/>
ostrovem na kraj břehu, kde vysoké strměly kmeny,<br class="calibre12"/>
osiky, olšové stromy a do nebe rostoucí jedle,<br class="calibre12"/>
dávno už oschlé a zprahlé, by vodou lehce mu pluly.<br class="calibre12"/>
Když mu byl ukázán břeh, kdež vysoké strměly kmeny,<br class="calibre12"/>
Kalypsó, bohyně jasná, zas odešla v obydlí svoje.<br class="calibre12"/>
On pak porážel dřeva, a rychle šlo kupředu dílo.<br class="calibre12"/>
Dvacet jich porazil celkem a sekyrou osekal všecky,<br class="calibre12"/>
potom je přitesal zručně a srovnal přímo dle šňůry.<br class="calibre12"/>
&#160;&#160;&#160;&#160; Zatím mu nebozez též tam přinesla bohyně jasná,<br class="calibre12"/>
jímž si je navrtal všecky a těsně je vespolek spojil.<br class="calibre12"/>
Kolíky potom a hřeby svou pramici Odysseus sbíjel.<br class="calibre12"/>
&#160;&#160;&#160;&#160; Jakou si vyměří muž, jenž v tesařské práci je zběhlý,<br class="calibre12"/>
podlahu v nákladní lodi, jež velmi je veliké šířky,<br class="calibre12"/>
takový široký prám též Odysseus vyrobil sobě.<br class="calibre12"/>
Potom postavil žebra a s břevny je spodními spojil,<br class="calibre12"/>
dlouhá poboční břevna pak přibiv, dílo své skončil.<br class="calibre12"/>
Do prámu hotovil stěžeň a ke stěžni příhodné rahno,<br class="calibre12"/>
načež si zhotovil rek též kormidlo k řízení prámu.<br class="calibre12"/>
Konečně vrbovým proutím jej ucpal dokola celý<br class="calibre12"/>
naproti příboji vln, pak hojné nastlal tam listí.<br class="calibre12"/>
Kalypsó, bohyně jasná, mu zatím přinesla plátno,<br class="calibre12"/>
aby si zhotovil plachty — i tyto si udělal zručně.<br class="calibre12"/>
Obratě, ráhenní lana i táhla si uvázal v prámu,<br class="calibre12"/>
načež na jasnou tůň jej konečně pákami spustil.</p>

<p class="mlpversehomer">&#160;&#160;&#160;&#160; Čtvrtý právě byl den, když všecko již hotovo bylo,<br class="calibre12"/>
pátého Kalypsó jasná jej se své pouštěla výspy,<br class="calibre12"/>
lázeň zřídit mu davši a v roucho jej oblekši vonné.<br class="calibre12"/>
Potom bohyně jasná mu na prám dala dva měchy,<br class="calibre12"/>
jeden byl s tmavým vínem a druhý, veliký, s vodou,<br class="calibre12"/>
vítr pak lahody plný, a příznivý, poslala za ním.</p>

<p class="mlpversehomer">&#160;&#160;&#160;&#160; Rozepjal Odysseus slavný své plachtoví, těše se z plavby,<br class="calibre12"/>
potom si na prám sedl a kormidlem v běhu jej řídil,<br class="calibre12"/>
zručně, a na jeho víčka se nikterak nesnášel spánek.<br class="calibre12"/>
Stále jen k Boótu hleděl, jenž pozdě se k západu chýlí,<br class="calibre12"/>
k Pléjadám, k Medvědu zřel, jenž Vůz též nazýván bývá,<br class="calibre12"/>
točí se na témž místě a zíraje na Óríóna<br class="calibre12"/>
koupelí Ókeanových sám jediný účasten není.<br class="calibre12"/>
Kalypsó, bohyně jasná, mu velela souhvězdí toto<br class="calibre12"/>
pořád nalevo mít, až mořem plavit se bude.<br class="calibre12"/>
Celých sedmnáct dní již hladinou mořskou se plavil,<br class="calibre12"/>
ale v den osmnáctý se stinné mu zjevilo horstvo<br class="calibre12"/>
faiécké pevniny v místech, kde pro něj nejbližší byla. —<br class="calibre12"/>
Jakoby nějaký štít tam spatřil na mlžném moři.</p>

<p class="mlpversehomer">&#160;&#160;&#160;&#160; Vtom jej Zemětřas mocný, když vracel se od
Aithiopů,<br class="calibre12"/>
s vrchů solymských spatřil, už zdaleka. Zhlédl jej totiž,<br class="calibre12"/>
právě když po moři plul.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Bůh vzkypěl prudčeji v duši,<br class="calibre12"/>
zakýval božskou hlavou a pravil ke svému srdci:<br class="calibre12"/>
„Aj — již pochyby není, že jinak se rozhodli bozi<br class="calibre12"/>
o něm, zatím co já jsem prodléval u Aithiopů.<br class="calibre12"/>
Blízko již faiécké země je bezmála, kdež mu je dáno<br class="calibre12"/>
z velkého osidla běd být vyproštěn, které ho tísní.<br class="calibre12"/>
Avšak ještě, jak mním, jej sdostatek proženu strastmi!“<br class="calibre12"/>
&#160;&#160;&#160;&#160; Řekl a sháněl mračna a širé rozbouřil moře,<br class="calibre12"/>
trojzubec do ruky vzav. Pak vzbuzoval všemožné vichry<br class="calibre12"/>
kdejakých bouřných větrův a úplně zahalil mračny<br class="calibre12"/>
zároveň moře a zemi, a s nebe se prostřelo temno.<br class="calibre12"/>
Euros srazil se s Notem i s Zefyrem dujícím ostře,<br class="calibre12"/>
s Boreem, jasným větrem, jenž válí veliké vlny.</p>

<p class="mlpversehomer">&#160;&#160;&#160;&#160; Tenkráte Odysséu i kolena klesla i srdce,<br class="calibre12"/>
potom však, úzkosti pln, děl ke své zmužilé duši:<br class="calibre12"/>
„Běda, já ubohý člověk! Co stane se konečně se mnou? —<br class="calibre12"/>
neboť velmi se bojím, že pravdu mi bohyně děla:<br class="calibre12"/>
řekla, že v příboji vln, než do země otcovské přijdu,<br class="calibre12"/>
zkusím přemnoho strastí — a teď se to splňuje všecko!<br class="calibre12"/>
Do jakých Kronovec chmur teď širá nebesa halí!<br class="calibre12"/>
Kterak rozbouřil moře, a jaké ženou se vichry<br class="calibre12"/>
kdejakých bouřných větrů — má náhlá zhouba je jistá.<br class="calibre12"/>
Třikrát Danajci blazí — a čtyřikrát —, zhynulí tehdáž<br class="calibre12"/>
k libosti Átreovců tam v širé krajině trójské!<br class="calibre12"/>
Tam jsem s nimi i já měl zhynout a osudu dojít<br class="calibre12"/>
v onen zajisté den, v němž největší Trojanů počet<br class="calibre12"/>
po mně své oštěpy metal kol padlého Péléovce.<br class="calibre12"/>
Byl bych tam pohřben býval a slávu by hlásali o mně.<br class="calibre12"/>
Teď však mi souzeno jest, bych zhynul žalostnou smrtí!“</p>

<p class="mlpversehomer">&#160;&#160;&#160;&#160; Řekl, vtom seshora v prám proud velké vlny mu
vrazil,<br class="calibre12"/>
hrozně se přivaliv na něj, že prám se mu zatočil vírem.<br class="calibre12"/>
Daleko v tůň byl vymrštěn sám — vtom kormidlo prámu<br class="calibre12"/>
rázem vypustil z rukou, a stěžeň mu rozlomil v půli<br class="calibre12"/>
větrů strašlivý svár, jež zuřivě vrhly se na něj.<br class="calibre12"/>
Také ráhno i s plachtou mu daleko sletělo v moře.<br class="calibre12"/>
Sám pak po drahný čas byl zatopen, nemoha dlouho<br class="calibre12"/>
z velkého návalu vln zas na povrch vody se dostat,<br class="calibre12"/>
poněvadž tížil ho šat, jejž dala mu Kalypsó jasná.<br class="calibre12"/>
Pozděj se přec zas vynořil z vln, z úst vyplivl vodu<br class="calibre12"/>
mořskou odporné chuti, jež proudem mu crčela s hlavy.<br class="calibre12"/>
Ale ni tak svůj prám, byť stísněn, nepouštěl s mysli,<br class="calibre12"/>
nýbrž pustil se za ním, a ve vlnách mořských jej chopiv,<br class="calibre12"/>
do středu jeho si sedl, by konečné smrti se vyhnul.<br class="calibre12"/>
Prám pak přívalem vln byl smýkán semo i tamo.<br class="calibre12"/>
&#160;&#160;&#160;&#160; Jako as severní vítr v čas podzimu bodláčím smýká<br class="calibre12"/>
plání, a bodláčí přec, jsouc sepjato, na sobě visí,<br class="calibre12"/>
nejinak od větrů prám byl smýkán semo i tamo.<br class="calibre12"/>
Jednak jím pohodil Notos, by Boreás v tůni jím zmítal,<br class="calibre12"/>
nebo jej opustil Euros, a Zefyros mořem jej honil.</p>

<p class="mlpversehomer">&#160;&#160;&#160;&#160; Zatím však Leukotheé jej spatřila, Kadmova dcera,<br class="calibre12"/>
Ínó půvabných kůtků, kdys mluvící smrtelná žena —<br class="calibre12"/>
nyní se v bouřných vlnách jí od bohů dostalo pocty.<br class="calibre12"/>
Ta s ním útrpnost měla, když takto byl v útrapách zmítán.<br class="calibre12"/>
Letem jak vodní pták z vln mořských vznesla se vzhůru,<br class="calibre12"/>
na prám sroubený pevně si sedla a toto mu řekla:<br class="calibre12"/>
„Copakže, ubohý muži, tak hrozně se na tebe hněvá<br class="calibre12"/>
Zemětřas Poseidáón, že tolik ti působí útrap?<br class="calibre12"/>
Avšak tě nezničí přece, byť sebe víc o to se snažil.<br class="calibre12"/>
Ty to teď udělej takto, vždyť nemoudrým býti se nezdáš!<br class="calibre12"/>
Svlékni si tuhleten plášť, svůj prám nech zmítati větrům,<br class="calibre12"/>
pluj pak rukama svýma a přičiň se, aby ses dostal<br class="calibre12"/>
mořem k faiécké zemi, kde vyváznout losem ti dáno.<br class="calibre12"/>
Tu máš! Tuhletu roušku si pod svá podestři prsa,<br class="calibre12"/>
božskou, a neměj strachu, že utrpíš něco neb zhyneš.<br class="calibre12"/>
Avšak až rukama svýma se pevné dotekneš země,<br class="calibre12"/>
opět roušku si odvaž a v moře ji brunátné vrhni<br class="calibre12"/>
opodál s pevné země a přitom stranou se odvrať!“<br class="calibre12"/>
&#160;&#160;&#160;&#160; Toto mu pravila Ínó a do rukou dala mu roušku,<br class="calibre12"/>
sama pak vrhla se v tůň, jež velice zvlněna byla,<br class="calibre12"/>
podobna vodní lysce, a vlna ji přikryla tmavá.<br class="calibre12"/>
&#160;&#160;&#160;&#160; Přemýšlel Odysseus slavný, jenž tolik zápasů přestál,<br class="calibre12"/>
potom však, starostí pln, děl ke své zmužilé duši:<br class="calibre12"/>
„Jenom ať nějakou lest zas někdo mi nechystá z bohů,<br class="calibre12"/>
když mi tu dává rozkaz, bych sešel se svého prámu!<br class="calibre12"/>
Dosud však nemám chuť být poslušen: ve velké dálce<br class="calibre12"/>
suchou jsem zahlédl zemi, kde pravil, že vyváznout mohu.<br class="calibre12"/>
Spíše to udělám takto — a to se mi nejlepším jeví —:<br class="calibre12"/>
Dokud prámové trámy mi kolíky spojovat budou,<br class="calibre12"/>
potud na prámu budu a vytrvám, snášeje strasti,<br class="calibre12"/>
teprv až příval vln můj prám by mi roztříštil zcela,<br class="calibre12"/>
potom bych teprve plul — nic lepšího nelze si smyslit.“</p>

<p class="mlpversehomer">&#160;&#160;&#160;&#160; Co on přemýšlel takto i ve svém srdci i v mysli,<br class="calibre12"/>
Zemětřas Poseidáón naň vzbouřil velikou vlnu,<br class="calibre12"/>
klenutou, hroznou, těžkou, jež vrazila do prámu prudce.<br class="calibre12"/>
&#160;&#160;&#160;&#160; Jako as hromádku plev kdys prudký rozfoukne vítr,<br class="calibre12"/>
vyschlých, a ovšem snadno je rozmete na všecky strany,<br class="calibre12"/>
takto mu dlouhé trámy té pramice rozmetlo božstvo.<br class="calibre12"/>
&#160;&#160;&#160;&#160; Sedl si na jeden trám jak na koně jízdného jezdec,<br class="calibre12"/>
svlékl však se sebe roucho, jež dala mu Kalypsó jasná,<br class="calibre12"/>
hned pak pod svá prsa si vespod rozestřev roušku,<br class="calibre12"/>
roztáhl obě své ruce a pustil se prsoma do vln,<br class="calibre12"/>
snaže se vlnami plout.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Vtom zhlédl jej Zemětřas mocný,<br class="calibre12"/>
ihned zakýval hlavou a pravil ke svému srdci:<br class="calibre12"/>
„Tak, když mnoho jsi běd již vytrpěl, bluď si tu mořem,<br class="calibre12"/>
nežli se dostaneš v zem, v níž lid jest živený Diem.<br class="calibre12"/>
Nebudeš jistě ni tak, jak myslím, si na strasti stýskat!“<br class="calibre12"/>
Takto děl Poseidáón a do koní půvabné hřívy<br class="calibre12"/>
švihl a odjel do Aig, kde má svůj proslulý palác.</p>

<p class="mlpversehomer">&#160;&#160;&#160;&#160; Athéna, Diova dcera, si jiný však smyslila záměr:<br class="calibre12"/>
Ihned všech ostatních větrů ta bohyně zavřela dráhy,<br class="calibre12"/>
velíc, by přestali váti a všickni si ulehli tiše.<br class="calibre12"/>
Ztišila před ním vlny a prudkého Borea zdvihla,<br class="calibre12"/>
aby tak doplul země, v níž bydlili faiéčtí plavci,<br class="calibre12"/>
Odysseus, vládyka jasný, a vyhnul se osudu smrti.<br class="calibre12"/>
Dvé tam nocí, dvé dnů byl silným vlněním mořským<br class="calibre12"/>
zmítán a náhlý zmar měl na očích Odysseus často.<br class="calibre12"/>
Ale když třetí den již Jitřena pletenců krásných<br class="calibre12"/>
vzbudila, zklidnil se vítr, a najednou na moři byla<br class="calibre12"/>
bez větru hladina klidná. Vtom spatřil nablízku zemi,<br class="calibre12"/>
bystře se podívav vpřed, byv zdvižen vysokou vlnou.</p>

<p class="mlpversehomer">&#160;&#160;&#160;&#160; Jako když k radosti dítkám zas otcův život se
vrátí,<br class="calibre12"/>
který nemocen leží a kruté útrapy snáší,<br class="calibre12"/>
týrán jsa dlouhý čas, když hrozný ho napadl zloboh,<br class="calibre12"/>
ale pak na radost všem byl záhuby od bohů zbaven,<br class="calibre12"/>
nejinak země a háj v něm vzbudily velikou radost.<br class="calibre12"/>
Ihned chvatněji ploval, by vstoupil nohama na souš.</p>

<p class="mlpversehomer">&#160;&#160;&#160;&#160; Když pak tolik byl vzdálen, co člověk by dokřikl
hlasem,<br class="calibre12"/>
vtom již zaslechl hřmot, jenž naproti skalám se zdvíhal.<br class="calibre12"/>
Příboj to velkých vln tam burácel, na suchou zemi,<br class="calibre12"/>
s hukotem stříkaje hrozným, až všecko se pokrylo pěnou.<br class="calibre12"/>
Nebyloť přístavů nikde ni úkrytů lodím ni záštit,<br class="calibre12"/>
než jen vyčnělý břeh, jen bradla a skaliny strmé.</p>

<p class="mlpversehomer">&#160;&#160;&#160;&#160; Tenkráte Odysséu i kolena klesla i srdce,<br class="calibre12"/>
potom však nevole pln děl ke své zmužilé duši:<br class="calibre12"/>
„Běda mi! Když mi už Zeus teď proti mé naději dopřál<br class="calibre12"/>
spatřiti zem, když tuto zde tůň jsem překonal plavbou,<br class="calibre12"/>
výstup mi z pěnivých vln v těch místech se nejeví nikde.<br class="calibre12"/>
Hranaté viděti jest jen skaliny, kolem nich všude<br class="calibre12"/>
bouří ječící příboj a hladká strmí tu skála,<br class="calibre12"/>
pod ní je hluboká tůň, z níž není nikterak možno<br class="calibre12"/>
nohama vystoupit na břeh a uniknout hrozící zkáze.<br class="calibre12"/>
Ať jen nemrští mnou, když chtěl bych vystoupit z vody,<br class="calibre12"/>
příboj na skalní tes! Pak marný byl by můj pokus!<br class="calibre12"/>
Budu-li plout však při břehu dál, zdaž někde bych našel<br class="calibre12"/>
pozvolný břežní svah neb nějakou zátoku mořskou,<br class="calibre12"/>
strach mám, že vichoru bouř zas znova mě zachvátíc prudká<br class="calibre12"/>
požene na rybné moře, a budu pak zhluboka vzdychat,<br class="calibre12"/>
nebo že popudí bůh snad velikou obludu na mne<br class="calibre12"/>
z moře, jichž Amfitríté si slavná přemnoho živí.<br class="calibre12"/>
Vímť já, že veliký hněv má slavný Zemětřas na mě.“</p>

<p class="mlpversehomer">&#160;&#160;&#160;&#160; Zatím co přemýšlel takto i ve svém srdci a v mysli,<br class="calibre12"/>
najednou na drsný tes jej velká pudila vlna.<br class="calibre12"/>
&#160;&#160;&#160;&#160; Tam by si sedřel kůži a kosti své rozdrtil v těle.<br class="calibre12"/>
Pallas však jiskrných zraků mu do duše vštípila toto:<br class="calibre12"/>
vskočil na skalní tes, jejž do obou uchopiv rukou,<br class="calibre12"/>
držel, sténaje těžce, až velká se přehnala vlna.<br class="calibre12"/>
Tak jí unikl sic, však nazpět šumící vlna<br class="calibre12"/>
strhla ho zas, zas v mořskou tůň jej daleko vrhla.</p>

<p class="mlpversehomer">&#160;&#160;&#160;&#160; Jako když mořský polyp se ze svého ložiště vleče,<br class="calibre12"/>
v bradavkách chapadel jeho se drobné kaménky drží,<br class="calibre12"/>
takto se s odvážných rukou mu sedřely útržky kůže<br class="calibre12"/>
o onen skalní tes — jej velká zalila vlna.</p>

<p class="mlpversehomer">&#160;&#160;&#160;&#160; Tenkrát by ubohý rek byl naproti osudu zhynul,<br class="calibre12"/>
Pallas však jiskrných zraků mu do duše vštípila důvtip,<br class="calibre12"/>
opět se vynořit z vln, jež na pevnou stříkaly zemi,<br class="calibre12"/>
opodál příboje plout, blíž pevniny, zhlédne-li někde<br class="calibre12"/>
pozvolný břežní svah neb nějakou zátoku mořskou.</p>

<p class="mlpversehomer">&#160;&#160;&#160;&#160; Ale když plul pak dál, až k ústí krásného proudu<br class="calibre12"/>
bystřiny konečně připlul, kde zdál se mu nejlepší výstup,<br class="calibre12"/>
hladký a prostý skalin, kde od větru jistý byl úkryt,<br class="calibre12"/>
cítil, jak bystřiny proud tam vtéká, a počal se modlit:<br class="calibre12"/>
„Kdokoli’s, pane, mě slyš, vždyť vřele jsem o tebe prosil,<br class="calibre12"/>
hrozbám Poseidonovým chtě uniknout z bouřného moře,<br class="calibre12"/>
neboť hoden je úcty i u samých nesmrtných bohů,<br class="calibre12"/>
kdokoli z lidí, již bloudí, jde s prosbou, jako jdu já teď<br class="calibre12"/>
s prosbou ke tvému proudu i kolenům, vytrpěv mnoho.<br class="calibre12"/>
Proto se slituj, pane, vždyť s prosbou k tobě se hlásím!“<br class="calibre12"/>
&#160;&#160;&#160;&#160; Řekl, a bůh hned zastavil proud, své zadržel vlny,<br class="calibre12"/>
před ním tišinu vod pak způsobiv, hrdinu ústím<br class="calibre12"/>
zachránil na břeh řeky.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Když vystoupil, klesly mu nohy,<br class="calibre12"/>
klesly i silné ruce. Byl duch též vysílen mořem.<br class="calibre12"/>
Na celém těle byl zpuchlý, a mořská voda mu proudem<br class="calibre12"/>
crčela z nozder i úst. Byl bez dechu, nemohl mluvit,<br class="calibre12"/>
ležel bez sebe, sláb, vždyť hrozná ho zmáhala mdloba.</p>

<p class="mlpversehomer">&#160;&#160;&#160;&#160; Když pak přišel zas k sobě a v hruď se mu sebrala
síla,<br class="calibre12"/>
bez dlení od svých prsou si odvázav Íninu roušku,<br class="calibre12"/>
spustil ji v říční proud, jenž od výspy do moře tekl.<br class="calibre12"/>
Nesla ji velká vlna zas do proudu. Ínó ji rychle<br class="calibre12"/>
do milých chopila rukou. On vzdáliv se od břehu řeky,<br class="calibre12"/>
v rokytí k zemi se sklonil a žírnou políbil půdu.<br class="calibre12"/>
&#160;&#160;&#160;&#160; Potom však nevole pln děl ke své zmužilé duši:<br class="calibre12"/>
„Běda, co mám zas zkusit, co stane se konečně se mnou?<br class="calibre12"/>
Kdybych tu strastnou noc měl strávit na břehu řeky,<br class="calibre12"/>
mohlo by zhoubné jíní a čerstvá rosa mě zhubit,<br class="calibre12"/>
poněvadž umdlením sil již bezmála vypouštím ducha,<br class="calibre12"/>
neboť s úsvitem ranním vždy fouká od řeky chladno.<br class="calibre12"/>
Pakliže vystoupnu na stráň a do lesa tmavého stínem<br class="calibre12"/>
vejdu a v křovinách hustých snad pozdřímnu, zda by mi přešla<br class="calibre12"/>
zima a úbytek síly, a sladký spánek mě pojal,<br class="calibre12"/>
strach je, že dravé zvěři se lupem a kořistí stanu.“</p>

<p class="mlpversehomer">&#160;&#160;&#160;&#160; Když tak přemýšlel v srdci, tu uznal vhodnějším
toto:<br class="calibre12"/>
odešel do křoví kvapně, jež našel poblíže vody<br class="calibre12"/>
na místě vůkol zjevném. Tam vstoupil v houštinu dvojí<br class="calibre12"/>
z olivy plané i štěpné, jež vyrostly z jednoho místa.<br class="calibre12"/>
&#160;&#160;&#160;&#160; Nemůže větrový proud jí proniknout, vanoucí vlhkem,<br class="calibre12"/>
nemůže sluneční zář ji prosvítit paprsky svými,<br class="calibre12"/>
aniž kdy pronikne dešť tou houštinou. Takto ty husté<br class="calibre12"/>
křoviny zarostly v sebe — a do těch se Odysseus ukryl.<br class="calibre12"/>
&#160;&#160;&#160;&#160; Ihned prostorné lůžko si nahrnul rukama svýma,<br class="calibre12"/>
neboť všelikých listů tam ležela hromada velká,<br class="calibre12"/>
že by se mužů i dvé neb tré v něm zachránit mohlo<br class="calibre12"/>
za doby studené bouře, byť řádila s prudkostí velkou.<br class="calibre12"/>
&#160;&#160;&#160;&#160; S radostí spatřiv je rek, jenž tolik zápasů přestál,<br class="calibre12"/>
lehl si do jejich středu a nahrnul na sebe listí.<br class="calibre12"/>
&#160;&#160;&#160;&#160; Jako když v černý popel si oharek ukryje někdo<br class="calibre12"/>
u hranic území svého, kde není již sousedů žádných,<br class="calibre12"/>
chráně si zárodků ohně, by nemusil rozžehat jinde,<br class="calibre12"/>
takto se Odysseus skryl v tom lupení.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Pallas
mu rychle<br class="calibre12"/>
na oči rozlila spánek, by v době co nejkratší možná<br class="calibre12"/>
milá víčka mu zastřel a zbavil ho únavy trudné.</p>

</div>
</body>
</html>