<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Odysseia</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection10">
<h2 class="mlpuroven2odyssea">ZPĚV XXIV</h2>

<h3 class="mlpuroven3odysseia" id="sigil_toc_id_56">Duše padlých ženichů v podsvětí</h3>

<p class="mlpversehomer">Hermés, kyllénský bůh, již volal z paláce duše<br class="calibre12"/>
pobitých záletníků a ve svých rukou si nesl<br class="calibre12"/>
krásný zlatý prut, jímž lidem podle své vůle<br class="calibre12"/>
bdícím uspává oči a jiné zas ze spánku budí.<br class="calibre12"/>
Tím jim dav pokyn, je vedl. Ty šustíce kráčely za ním.<br class="calibre12"/>
&#160;&#160;&#160;&#160; Jako as netopýři kdes v zákoutí ohromné sluje<br class="calibre12"/>
létají, šustíce přitom, kdy z chumáče některý spadne,<br class="calibre12"/>
se skály, na níž visí a všichni se při sobě drží,<br class="calibre12"/>
tak s ním kráčely duše a šustily. V čele jim kráčel<br class="calibre12"/>
Hermeiás, spasný bůh, jenž dusnou cestou je vedl<br class="calibre12"/>
podél Leukadské skály a proudů Ókeanových,<br class="calibre12"/>
podél krajiny Snů, pak podél sluneční brány,<br class="calibre12"/>
načež k Asfodelové se zakrátko dostali louce,<br class="calibre12"/>
na které bydlí duše, jen obrazy zesnulých lidí.</p>

<p class="mlpversehomer">&#160;&#160;&#160;&#160; Achilleus, Péléův syn, byl nejdřív uviděn od nich,<br class="calibre12"/>
s ním byl Patroklos také a bezvadný Antilochos,<br class="calibre12"/>
Aiás, syn Telamónův, jenž postavou těla i krásou<br class="calibre12"/>
nejlepší z Danaů býval krom Achilla bezvadného.<br class="calibre12"/>
&#160;&#160;&#160;&#160; Když se tak scházeli tam kol hrdiny Achilléa,<br class="calibre12"/>
vtom k nim přistoupil blíž duch vévody Agamemnona,<br class="calibre12"/>
pohroužen v žal. S ním družina těch, již v průvodu jeho<br class="calibre12"/>
v paláci Aigisthově kdys, zabiti, osudu došli.</p>

<p class="mlpversehomer">&#160;&#160;&#160;&#160; Nejdřív duch Péleovcův mu pravil těmito slovy:<br class="calibre12"/>
„Mněli jsme, Átreův synu, že’s Diovi bleskovládci<br class="calibre12"/>
nejvíce ze všech reků byl milý po všecky časy,<br class="calibre12"/>
neboť četných mužů, a silných, býval jsi vládcem<br class="calibre12"/>
v Tróji, kde tolik strastí jsme musili Achajci snášet,<br class="calibre12"/>
přec však se zhoubný los též k tobě měl přiblížit záhy,<br class="calibre12"/>
jemuž se žádný muž, jak zrodí se, nemůže vyhnout.<br class="calibre12"/>
Kéž bys, když královskou hodnost měl’s ve své, vladaři, moci,<br class="calibre12"/>
tenkrát už v trójské zemi byl smrti a osudu došel!<br class="calibre12"/>
Byl by ti zajisté rov lid veškerých Achaiů zřídil,<br class="calibre12"/>
k poctě a velkou slávu bys synovi v budoucnu zjednal!<br class="calibre12"/>
Takhle ti souzeno jest, bys žalostnou zahynul smrtí.“<br class="calibre12"/>
&#160;&#160;&#160;&#160; Nato duch Átreovcův mu zase dal odpověď tuto:<br class="calibre12"/>
„Blahý Péléův synu, ty Achille, podobný bohům,<br class="calibre12"/>
zemřel’s od Arga vzdálen, až v Tróadě! Okolo tebe<br class="calibre12"/>
nejlepší synové trójští i achajští padali vesměs,<br class="calibre12"/>
o tebe vedouce boj.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Ty’s v hustém kotouči prachu<br class="calibre12"/>
ležel, velikán velký, a neměl’s už na mysli jízdu.<br class="calibre12"/>
My, ač celý jsme den tam válčili, nebyli bychom<br class="calibre12"/>
vůbec skončili zápas, až Zeus jej vichřicí skončil.<br class="calibre12"/>
Když jsme tě ze vřavy boje pak nazpět přinesli k lodím,<br class="calibre12"/>
mastí a teplou vodou jsme krásné ti umyli tělo,<br class="calibre12"/>
pak jsme tě na lůžko dali a Danajci okolo tebe<br class="calibre12"/>
vřelé ronili slzy a všichni si stříhali vlasy.</p>

<p class="mlpversehomer">&#160;&#160;&#160;&#160; Z moře tu vystoupla matka a nesmrtné rusalky
mořské,<br class="calibre12"/>
slyšíce o tom zvěst.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Hned mořem se rozlehlo širým<br class="calibre12"/>
nesmírné kvílení vůkol, až Achajce pojala hrůza.<br class="calibre12"/>
Povstavše byli by prchli a vstoupili do dutých lodí,<br class="calibre12"/>
kdyby jich nezdržel muž, jenž stár byl a nad jiné zkušen,<br class="calibre12"/>
Nestor, který i dřív měl ze všech nejlepší rady.<br class="calibre12"/>
&#160;&#160;&#160;&#160; Tento muž, moudré mysli, se ujal slova a pravil:<br class="calibre12"/>
‚Zadržte, Argejci, přec! Proč prcháte, Achajci jaří?<br class="calibre12"/>
Matka to vystoupla jen, s ní nesmrtné bohyně mořské,<br class="calibre12"/>
z hlubin, neboť si přeje být účastna synova pohřbu.‘<br class="calibre12"/>
Řekl, a všechen se lid hned zastavil, hrdinské mužstvo.</p>

<p class="mlpversehomer">&#160;&#160;&#160;&#160; Rozenky mořského kmeta pak shlukly se okolo tebe,<br class="calibre12"/>
žalostně nad tebou lkaly, když v božská se oděly roucha.</p>

<p class="mlpversehomer">&#160;&#160;&#160;&#160; Veškerých devět Mús tam krásným střídavě hlasem<br class="calibre12"/>
kvílelo — nikoho bez slz bys nebyl z Argeiů tenkrát<br class="calibre12"/>
spatřil: takový žal tam zvučná vznítila Músa.<br class="calibre12"/>
&#160;&#160;&#160;&#160; Sedmnáct napořád dní tam pro tebe, ve dne i v noci,<br class="calibre12"/>
plakali nesmrtní bozi i lidé smrtelní s nimi,<br class="calibre12"/>
pak jsme v den osmnáctý tě spálili.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Okolo tebe<br class="calibre12"/>
přemnohé tučné ovce a lesklé jsme zabili krávy.<br class="calibre12"/>
&#160;&#160;&#160;&#160; V božském rouše jsi plál, kol stály tam ve džbánech hojných<br class="calibre12"/>
balsám a sladký med.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; V své výzbroji rekové četní<br class="calibre12"/>
konali slavnostní průvod kol hranice, na které’s hořel,<br class="calibre12"/>
pěšky i na svých vozích, a velký se ozýval lomoz.<br class="calibre12"/>
&#160;&#160;&#160;&#160; Když pak tě Héfaistův žár již konečně nadobro strávil,<br class="calibre12"/>
pak tvé bílé kosti jsme, Achille, sbírali ráno,<br class="calibre12"/>
čistým je kropíce vínem a balsámem: dalať nám matka<br class="calibre12"/>
zlatý dvouuchý džbán, jenž darem byl od Dionýsa,<br class="calibre12"/>
jak nám tvrdila sama, a slavného Héfaista dílem.<br class="calibre12"/>
V něm jsou bílé tvé kosti, ó Achille, hrdino slavný,<br class="calibre12"/>
společně s nimi tam jsou též mrtvého Patrokla kosti,<br class="calibre12"/>
zvláště jsou Antilochovy, jejž nad jiné v úctě jsi míval<br class="calibre12"/>
z ostatních soudruhů všech, když přítel Patroklos padl.<br class="calibre12"/>
&#160;&#160;&#160;&#160; Velký nádherný rov kol vašich kostí jsme potom<br class="calibre12"/>
zřídili, statný to voj nás Achaiův oštěpometců,<br class="calibre12"/>
na strmém mořském břehu, tam na širém Helléspontu,<br class="calibre12"/>
aby tam zdaleka již byl plavcům od moře zjevný,<br class="calibre12"/>
lidem, již nyní žijí, i oněm, co pozděj se zrodí.<br class="calibre12"/>
Matka tvá překrásné ceny tam složila, dary to bohů,<br class="calibre12"/>
do středu na závodiště, by vítězům odměnou byly.</p>

<p class="mlpversehomer">&#160;&#160;&#160;&#160; Ty’s přec zajisté byl, již přečasto, při pohřbu
mužů,<br class="calibre12"/>
reků.<br class="calibre12"/>
&#160;&#160;&#160;&#160;&#160;&#160;&#160;&#160;&#160; &#160;&#160;Když některý král kdes zahyne, po každé mládci<br class="calibre12"/>
berou na sebe pásy a ke hrám se závodním strojí.<br class="calibre12"/>
Avšak, kdybys byl spatřil, tu velmi bys užasl v duši,<br class="calibre12"/>
jaké na poctu tvou tam složila překrásné ceny<br class="calibre12"/>
Thetis stříbrných nohou, vždyť býval’s miláčkem bohů.<br class="calibre12"/>
Takto ni po tvé smrti ti slavné nezašlo jméno,<br class="calibre12"/>
nýbrž po všem lidstvu ti vzácná potrvá sláva.<br class="calibre12"/>
&#160;&#160;&#160;&#160; Ale co <span class="mlpznakkurziva11b">já</span> mám z toho, že válku jsem
úplně skončil?!<br class="calibre12"/>
Kronovec žalnou zhoubu mi při mém návratu smyslil<br class="calibre12"/>
pod rukou Aigisthovou a vlastní neblahé ženy.“<br class="calibre12"/>
&#160;&#160;&#160;&#160; Taková byla jich řeč, již navzájem mluvili k sobě.</p>

<p class="mlpversehomer">&#160;&#160;&#160;&#160; Vtom však už Argův vrah k nim přistoupil, průvodce
Hermés,<br class="calibre12"/>
sváděje do Hádu duše, jež vládyka Odysseus pobil.<br class="calibre12"/>
Vyšli jim s podivem vstříc, když viděli, jak se tam blíží.<br class="calibre12"/>
&#160;&#160;&#160;&#160; Vévoda Agamemnón, syn Átreův, na místě poznal<br class="calibre12"/>
slavného Amfimedonta, jenž z Melanéa se zrodil,<br class="calibre12"/>
který v Ithace bydlil, jsa pohostným přítelem jeho.<br class="calibre12"/>
&#160;&#160;&#160;&#160; Nejdřív duch Átreovcův mu pravil těmito slovy:<br class="calibre12"/>
„Copak se vám jen stalo, že vešli jste do temnot zemských,<br class="calibre12"/>
veškeří stejného věku, a vybraní? Sotva by lépe<br class="calibre12"/>
zvolil, kdo po celém městě by vybíral nejlepší mužstvo.<br class="calibre12"/>
Zdali snad Poseidon vás zahubil na vašich lodích,<br class="calibre12"/>
vzbudiv zuřivé větry a dlouhé na moři vlny?<br class="calibre12"/>
Nebo vás nepřátel dav snad zahubil na pevné zemi,<br class="calibre12"/>
když jste jim jímali krávy a ovcí úhledná stáda,<br class="calibre12"/>
nebo když o své město a o ženy válčili s vámi?<br class="calibre12"/>
Odpověz na dotaz můj, jsemť pohostným přítelem tobě!<br class="calibre12"/>
Nevíš-li již, jak přišel jsem k vám kdys s podobným bohu<br class="calibre12"/>
hrdinou Meneláem, bych přiměl vašeho vládce<br class="calibre12"/>
na lodích pokrytých pevně se vypravit do Tróje s námi?<br class="calibre12"/>
Plný to trvalo měsíc, než celé jsme propluli moře.<br class="calibre12"/>
Odysseus, bořitel měst, jen stěží byl přemluven k tomu.“</p>

<p class="mlpversehomer">&#160;&#160;&#160;&#160; Na to duch Amfimedontův mu zase dal odpověď tuto:<br class="calibre12"/>
„Přeslavný Agamemnone, ty mocný vládyko mužstva,<br class="calibre12"/>
všecko to, živený Diem, mám na mysli, jak jsi to řekl.<br class="calibre12"/>
Já ti teď zevrubně povím a vyložím skutečnou pravdu,<br class="calibre12"/>
jak nás postihla smrt, tak strašná, a kterak se stala:<br class="calibre12"/>
Chtěli jsme vládcovu choť, když tento již dlouho byl vzdálen.<br class="calibre12"/>
Ona se nemohla vzepřít, ni vejít v ten odporný sňatek,<br class="calibre12"/>
černou zhoubu a smrt nám všechněm chystajíc tajně.<br class="calibre12"/>
Na příklad tuhletu lest, krom jiných, si smyslila v duši:<br class="calibre12"/>
Napjala osnovu velkou a počala v komnatě tkáti<br class="calibre12"/>
velkých rozměrů roucho, a jemňounké, nám ale řekla:<br class="calibre12"/>
‚Pánové, ženiši moji, když zahynul Odysseus slavný,<br class="calibre12"/>
počkejte nějakou chvíli a nekvapte na ten můj sňatek,<br class="calibre12"/>
co by jen pohřební háv — ať příze mi nepřijde nazmar —<br class="calibre12"/>
Láertés, vládyka náš, měl hotový, až by ho jednou<br class="calibre12"/>
zhoubný úmrtí los měl zachvátit žalosti plný,<br class="calibre12"/>
aby mi některá z žen pak neměla v Achajsku za zlé,<br class="calibre12"/>
kdyby tak zámožný muž měl ležeti bez rubáše!‘<br class="calibre12"/>
Řekla, a mužný náš duch byl poslušen vyzvání toho.<br class="calibre12"/>
Skutečně velký ten háv pak tkávala, ale jen ve dne,<br class="calibre12"/>
v noci jej párala opět a loučí si svítila k tomu.<br class="calibre12"/>
Takto tři léta tu lest nám skrývajíc, šálila všecky.</p>

<p class="mlpversehomer">&#160;&#160;&#160;&#160; Nastal čtvrtý již rok, zas tytéž se vrátily doby<br class="calibre12"/>
mizením měsíců mnohých, a četní minuli dnové.<br class="calibre12"/>
Konečně, dobře to vědouc, to zradila ze služek jedna.<br class="calibre12"/>
Také jsme sami ji stihli, jak párala tkanivo skvostné.<br class="calibre12"/>
Tu pak musila již, byť nerada, dotkati roucho.<br class="calibre12"/>
&#160;&#160;&#160;&#160; Dotkala tkaninu velkou a přišla nám ukázat rubáš,<br class="calibre12"/>
vypraný, jasnému slunci neb měsíci podobný krásou.<br class="calibre12"/>
&#160;&#160;&#160;&#160; Tehdáž nějaký ďas tam přivedl Odysséa,<br class="calibre12"/>
na venkov, v daleký kraj, v němž bydlil pastucha vepřů.<br class="calibre12"/>
Přišel i milený syn, jejž božský Odysseus zplodil,<br class="calibre12"/>
z Pylu již písečného se vraceje na lodi černé.<br class="calibre12"/>
Ti tam strašlivou smrt nám ženichům smluvili spolu,<br class="calibre12"/>
načež šli k slavnému městu.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Pak vládyka Odysseus
přišel,<br class="calibre12"/>
později, ale syn vládcův se dostavil o něco dříve.<br class="calibre12"/>
Byl tam pastuchou veden a špatné měl na sobě roucho.<br class="calibre12"/>
Také byl podoben starci a žebráku plnému bídy,<br class="calibre12"/>
o hůl se opíral v chůzi a v bídné šaty byl oděn.<br class="calibre12"/>
Nemohl žádný z nás jej poznati, že by to <span class="mlpznakkurziva11b">on</span>
byl,<br class="calibre12"/>
jak se tak najednou zjevil — ni onen, kdo věkem byl starší.<br class="calibre12"/>
Avšak my jsme ho láním a úhozy týrali v domě.<br class="calibre12"/>
On se nám nějaký čas dal tupit a po sobě házet<br class="calibre12"/>
ve svém paláci vlastním a snášel to, trpěliv v duši.</p>

<p class="mlpversehomer">&#160;&#160;&#160;&#160; Ale když bouřný Zeus svou vůlí ho ponoukl k činu,<br class="calibre12"/>
odnesl s Télemachem své překrásné z komnaty zbraně,<br class="calibre12"/>
složil je do zbrojní síně a závory zastrčil v dveře.</p>

<p class="mlpversehomer">&#160;&#160;&#160;&#160; Potom vlastní své choti dal Odysseus zchytralý pokyn,<br class="calibre12"/>
ženichům sekyry sivé a také lučiště dáti<br class="calibre12"/>
v zápas, nám nešťastným lidem a k počátku záhuby naší.<br class="calibre12"/>
&#160;&#160;&#160;&#160; Ale ni jediný z nás té tětivy silného luku<br class="calibre12"/>
nijak nemohl napnout, vždyť mnoho nám chybělo síly.<br class="calibre12"/>
&#160;&#160;&#160;&#160; Když však veliký luk měl do rukou přijíti jemu,<br class="calibre12"/>
tehdáž hromadně všichni jsme důtklivou volali řečí,<br class="calibre12"/>
nedat mu do rukou luk, byť sebe ho důtklivěj žádal!<br class="calibre12"/>
Jediný Télemachos dal rozkaz mu lučiště podat.<br class="calibre12"/>
Chopil je Odysseus slavný, jenž tolik zápasů přestál,<br class="calibre12"/>
napjal je docela snadno a prostřelil sekyry šípem.<br class="calibre12"/>
Šel pak a na prahu stanul a rychlé vysypal šípy<br class="calibre12"/>
hrozivě zíraje kol.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Pak zastřelil Antinoa,<br class="calibre12"/>
načež ty žalné šípy zas po jiných z lučiště střílel,<br class="calibre12"/>
naproti po nich míře, a jeden po druhém padal.<br class="calibre12"/>
Bylo tu znát, jak nějaký bůh jest pomocník jeho.<br class="calibre12"/>
Ihned v komnatě oné se na svou spolehše statnost,<br class="calibre12"/>
napořád vůkol nás kláli, a hrozný se ozýval sténot,<br class="calibre12"/>
jak nám rubali hlavy, až podlaha od krve vřela.<br class="calibre12"/>
&#160;&#160;&#160;&#160; Takto jsme, Átreův synu, tam zhynuli.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Ještě
i nyní<br class="calibre12"/>
v paláci Odysséově jsou bez pohřbu mrtvoly naše,<br class="calibre12"/>
poněvadž v našich domech to příbuzní nevědí dosud,<br class="calibre12"/>
kteří by temnou krev nám smyli a nad námi lkali,<br class="calibre12"/>
složíce na lůžko nás, což bývá zesnulým poctou.“</p>

<p class="mlpversehomer">&#160;&#160;&#160;&#160; Na to duch Agamemnonův mu odvětil těmito slovy:<br class="calibre12"/>
„Zchytralý Odyssée, ty blahý Láertův synu,<br class="calibre12"/>
opravdu velikou ctnost má manželka, kterou jsi pojal.<br class="calibre12"/>
Jaký to šlechetný duch byl v rozvážné Pénelopeii,<br class="calibre12"/>
rozence Íkariově! Jak na něho myslila stále,<br class="calibre12"/>
na svého manžela z mládí! — A proto se neztratí nikdy<br class="calibre12"/>
pověst o jejích ctnostech, a bohové vzněcovat budou<br class="calibre12"/>
o moudré Pénelopeii vždy u lidí líbezné písně.<br class="calibre12"/>
Ne jak Tyndareovna, jež špatné si smyslila skutky,<br class="calibre12"/>
zabivši manžela z mládí!<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; I budou ošklivé písně<br class="calibre12"/>
o ní u lidí znít, vždyť těžkou zjednala hanbu<br class="calibre12"/>
útlým ženštinám všem, též takové, která je čestná.“<br class="calibre12"/>
&#160;&#160;&#160;&#160; Taková byla jich řeč, již navzájem mluvili k sobě,<br class="calibre12"/>
stojíce v Hádově domě, jenž v temných je hlubinách zemských.</p>

<h3 class="mlpuroven3odysseia" id="sigil_toc_id_57">Setkání s otcem Láertem</h3>

<p class="mlpversehomer">Druzi však sestoupli z města a zakrátko na statek přišli<br class="calibre12"/>
Láertův, velice krásný a úpravný, který si kdysi<br class="calibre12"/>
koupil Láertés sám, když dříve byl pracoval těžce.<br class="calibre12"/>
Tam měl Láertés dům, kol dokola obydlí stála<br class="calibre12"/>
všude, v nichž stravu svou jedl, sedal i za noci spával<br class="calibre12"/>
nevolný robotný lid, jenž dělal mu, čeho si přával.<br class="calibre12"/>
Stařena, sikelská žena, tam sloužila, kterážto starce<br class="calibre12"/>
bedlivě na péči měla, zde na venku, opodál města.</p>

<p class="mlpversehomer">&#160;&#160;&#160;&#160; Ihned děl k synovi svému a k pastýřům Odysseus
toto:<br class="calibre12"/>
„V dům teď stavěný pevně se nyní vydejte kvapně,<br class="calibre12"/>
ihned tam nejlepšího nám k obědu zabijte vepře,<br class="calibre12"/>
já však mezitím půjdu, bych zkoumal našeho otce,<br class="calibre12"/>
zdali mě pozná ještě, až očima pohlédne na mne,<br class="calibre12"/>
či snad mne nepozná už, když dlouhá jsem léta byl vzdálen.“<br class="calibre12"/>
&#160;&#160;&#160;&#160; Takto jim děl, pak válečnou zbraň své čeledi vydal.<br class="calibre12"/>
Tito pak v pánův dům s ní kvapili.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Odysseus
slavný<br class="calibre12"/>
k úrodné vinici kráčel a po otci bedlivě pátral.<br class="calibre12"/>
Nenašel Dolia nikde, když do sadu velkého vcházel,<br class="calibre12"/>
nenašel žádného z rabů ni ze synů, nýbrž ti právě<br class="calibre12"/>
odešli sbírat trní, by vinici ohradou bylo,<br class="calibre12"/>
při čemž Dolios kmet jim na té cestě byl vůdcem.<br class="calibre12"/>
Jedině vlastního otce tam našel v úpravném sadě,<br class="calibre12"/>
jak tam zarýval štěp.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Měl na sobě ohyzdný kaftan,<br class="calibre12"/>
slátaný, plný špíny, kol lýtek slátané bídně<br class="calibre12"/>
holínky z hovězí kůže, by unikl škrábnutí trní.<br class="calibre12"/>
Rukávce na obou rukou ho chránily naproti ostnům,<br class="calibre12"/>
čapku měl z kozí kůže. — Tím šatem svůj zvyšoval smutek.</p>

<p class="mlpversehomer">&#160;&#160;&#160;&#160; Spatřiv jej Odysses slavný, jenž tolik zápasů
přestál,<br class="calibre12"/>
kterak je stářím zmožen a velkou žalost má v duši,<br class="calibre12"/>
pod hrušní ztepilou stanul a hojné proléval slzy.<br class="calibre12"/>
Potom přemýšlet počal i ve svém srdci i v mysli,<br class="calibre12"/>
měl-li by zulíbat otce a obejmout, spolu mu všecko<br class="calibre12"/>
povědět, kterak se vrátil a do země otcovské přišel,<br class="calibre12"/>
či se ho vyptávat dříve a po všem pátrati zvláště.<br class="calibre12"/>
Když tak přemýšlel o tom, tu uznal vhodnějším toto:<br class="calibre12"/>
nejdřív promluvit žertem a zkusit tak milého otce.<br class="calibre12"/>
Tak v své rozjímal duši a kráčel ke starci přímo.</p>

<p class="mlpversehomer">&#160;&#160;&#160;&#160; Stařeček schyloval hlavu a kypřil půdu kol stromu.<br class="calibre12"/>
K němu tu přistoupil blíže a pravil syn jeho slavný:<br class="calibre12"/>
„Dědoušku, nezručný nejsi, a dovedeš zahradu pěstit.<br class="calibre12"/>
Pěkně ji na péči máš — toť zajisté rostlina žádná,<br class="calibre12"/>
žádný strůmek, ni réva, ni oliva, fíkové stromy,<br class="calibre12"/>
hrušky a žádný záhon ti není tu bez péče v sadě.<br class="calibre12"/>
&#160;&#160;&#160;&#160; Jinou ti věc teď povím — ty hněvu však nepojmi v srdce!<br class="calibre12"/>
Ty totiž sám, jak vidím, jsi zanedbán. K tomu tě tísní<br class="calibre12"/>
stařecký věk — též špíny jsi pln, máš ošklivý oděv.<br class="calibre12"/>
Není to pro lenost přece, že pán tvůj o tebe nedbá,<br class="calibre12"/>
také nic otrockého se na tobě nejeví oku<br class="calibre12"/>
v tvářnosti, velkosti tvé — tyť muži se podobáš králi!<br class="calibre12"/>
Ty se přec podobáš muži, jenž po libé lázni a jídle<br class="calibre12"/>
měkce si uléhá spát, vždyť taký je obyčej starců.<br class="calibre12"/>
&#160;&#160;&#160;&#160; Avšak tohle mi řekni — a skutečnou pravdu mi pověz:<br class="calibre12"/>
Kterého muže jsi sluha, a čí to tu vzděláváš sady?</p>

<p class="mlpversehomer">&#160;&#160;&#160;&#160; Také tohle mi pověz, a pravdivě, abych to věděl:<br class="calibre12"/>
Vskutku-li v ithackou zem jsem připlul — jakož mi tamhle<br class="calibre12"/>
povídal kterýsi muž, jenž potkal mě, když jsem sem kráčel.<br class="calibre12"/>
Nebyl však zdravé mysli, vždyť nechtěl říci mi všecko,<br class="calibre12"/>
nechtěl vyslechnout též mé otázky, když jsem se tázal<br class="calibre12"/>
po svém příteli zdejším, zda živ je a dosud je tady,<br class="calibre12"/>
či již podlehl smrti a jest již v Hádově sídle.<br class="calibre12"/>
Neboť něco ti řeknu — ty uvažuj — nyní mě poslyš:<br class="calibre12"/>
Hostem byl mi kdys muž, v mé milé otcovské zemi,<br class="calibre12"/>
který zavítal ke mně — a žádný v paláci našem<br class="calibre12"/>
z krajin dalekých host až dosud mi nebyl tak milý.<br class="calibre12"/>
Muž ten se honosil tenkrát, že z Ithaky pochází rodem,<br class="calibre12"/>
tvrdě, že otec jeho je Láertés Arkeisiovec.<br class="calibre12"/>
Já si ho sám hned do domu vzal, jej pohostil vzorně,<br class="calibre12"/>
slouže mu s velkou péčí, vždyť zásob měli jsme hojně.<br class="calibre12"/>
Též jsem, jako je slušno, mu věnoval pohostné dary,<br class="calibre12"/>
vzácné ze zlata skvosty, jež vážily talentů sedm,<br class="calibre12"/>
též jsem mu z ryzího stříbra dal měsidlo zdobené květy,<br class="calibre12"/>
dvanácte prostých plášťů a tolikéž pokrývek k tomu,<br class="calibre12"/>
tolikéž plášťů skvostných, a přidal tolikéž sukní,<br class="calibre12"/>
čtyři pak dívčiny zvlášť, jež vzorné uměly práce,<br class="calibre12"/>
hezkých těl, jež vybral si sám, jak vkus jeho žádal.“</p>

<p class="mlpversehomer">&#160;&#160;&#160;&#160; Otec se slzou v oku mu na to zas odvětil takto:<br class="calibre12"/>
„Ovšem, jest to ta země, ó cizinče, po níž se tážeš,<br class="calibre12"/>
avšak násilný lid, pln zpupnosti, nad ní teď vládne.<br class="calibre12"/>
Marně však dal’s mu ty dary, jichž velké’s mu daroval množství.<br class="calibre12"/>
Ovšem, kdybys ho zastal zde živého v ithacké zemi,<br class="calibre12"/>
jistě by splatil ty dary, a řádně tě uctil a domů<br class="calibre12"/>
propustil zas — má poctěn být muž, jenž pohostil dříve.<br class="calibre12"/>
Avšak tohle mi řekni a skutečnou pravdu mi pověz:<br class="calibre12"/>
Kolikže prchlo již roků, co v domě byl od tebe přijat<br class="calibre12"/>
ten tvůj nešťastný host, můj potomek — ačli kdy býval?<br class="calibre12"/>
Chudák! On od svých přátel a od své otcovské země<br class="calibre12"/>
vzdálen, buď od mořských ryb byl pohlcen, nebo snad někde<br class="calibre12"/>
na souši šelmám a ptákům byl kořistí!<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Nemohla
matka<br class="calibre12"/>
s otcem jej obléci v rubáš, ni oželet — rodného syna,<br class="calibre12"/>
nemohla Pénelopeia, ta rozumná zámožná žena,<br class="calibre12"/>
na lůžku, jako je slušno, se nad svým vyplakat mužem,<br class="calibre12"/>
ani mu zatlačit oči, což bývá zesnulých poctou.<br class="calibre12"/>
&#160;&#160;&#160;&#160; Také tohle mi řekni, a pravdivě, abych to věděl:<br class="calibre12"/>
Kdopak a odkud jsi rodem? Kde město a rodiče tvoji?<br class="calibre12"/>
Kde je tvá rychlá loď, jež přivezla tebe a tvoje<br class="calibre12"/>
průvodce rovné bohům, či na lodi cizí jsi připlul,<br class="calibre12"/>
jakožto host, však plavci, jak vystoupil’s, odpluli zase?“</p>

<p class="mlpversehomer">&#160;&#160;&#160;&#160; Důvtipný Láertův syn zas těmito odvětil slovy:<br class="calibre12"/>
„Všecko ti povím tedy a vyložím skutečnou pravdu:<br class="calibre12"/>
Alybás má jest vlast, kdež bydlím ve skvostném domě,<br class="calibre12"/>
Afeidás jest můj otec a Polypémón je děd můj,<br class="calibre12"/>
Epéritos já sám jsem nazýván, teď jsem však božstvem<br class="calibre12"/>
od země síkanské k vám byl zapuzen — proti své vůli.<br class="calibre12"/>
Koráb u břehu mám, tam na venku, opodál města.<br class="calibre12"/>
Nyní od oněch dob již páté minulo léto,<br class="calibre12"/>
co se byl odtamtud vzdálil a odešel z rodiště mého.<br class="calibre12"/>
Chudák — a ptáci mu přece, když odcházel, lítali zprava,<br class="calibre12"/>
k zdaru. Já potěšen tím, jsem pouštěl přítele z domu.<br class="calibre12"/>
On šel s radostí též, náš duch měl naději ještě,<br class="calibre12"/>
my že se opět sejdem a skvostné dary si dáme.“<br class="calibre12"/>
&#160;&#160;&#160;&#160; Takto mu děl. Jej zármutku mrak vtom zahalil černý;<br class="calibre12"/>
nabral si tmavého prachu a oběma rukama svýma<br class="calibre12"/>
vsypal jej na šedou hlavu a hlasitě sténati počal.</p>

<p class="mlpversehomer">&#160;&#160;&#160;&#160; Synovi chvěla se hruď. Vtom vyrazil nozdrami jeho<br class="calibre12"/>
rázem prudký cit, když na otce milého hleděl.<br class="calibre12"/>
Vyskočil, objal ho vřele a zlíbal a toto mu pravil:<br class="calibre12"/>
„Zde jsem, tatíčku, zde! — já osobně, po němž se tážeš!<br class="calibre12"/>
Konečně v dvacátý rok jsem do země otcovské přišel.<br class="calibre12"/>
Teď však nářku již nech, nech vzlykotu plného pláče,<br class="calibre12"/>
neboť ti něco chci říci — však musím se vyjádřit zkrátka:<br class="calibre12"/>
Veškery záletníky jsem pobil v paláci našem,<br class="calibre12"/>
trestaje zlé jich skutky a trýznivou pohanu vlastní.“<br class="calibre12"/>
&#160;&#160;&#160;&#160; Láertés na tuto řeč zas těmito odvětil slovy:<br class="calibre12"/>
„Vskutku-li Odysseus ty’s, můj syn, jenž vrací se domů,<br class="calibre12"/>
řekni mi nějaký znak, však zřejmý, abych v to věřil!“</p>

<p class="mlpversehomer">&#160;&#160;&#160;&#160; Důvtipný Láertův syn zas těmito odvětil slovy:<br class="calibre12"/>
„Nejdřív tuto viz jizvu a vlastním se podívej zrakem,<br class="calibre12"/>
kterou mi bílým klem kdys zasadil na Parnésu<br class="calibre12"/>
kanec. Tam ty jsi mě poslal a zároveň velebná matka<br class="calibre12"/>
k dědovi Autolykovi, bych obdržel od něho dary,<br class="calibre12"/>
které mi, zavítav k nám, kdys přislíbil, přikývnuv hlavou.<br class="calibre12"/>
Stromy ti vypočtu též, jež rostou v úpravném sadě,<br class="calibre12"/>
které’s druhdy mi dal —já sám jsem za každý žádal,<br class="calibre12"/>
když jsem tě, ještě jsa mlád, kdys provázel. Spolu jsme v sadě<br class="calibre12"/>
chodili stromovím tím — ty’s řekl a nazval je všecky.<br class="calibre12"/>
Dal jsi mi jabloní deset a třináct hruškových stromů,<br class="calibre12"/>
čtyřicet fíkových kmenů, a potom slíbil’s mi dáti<br class="calibre12"/>
padesát révových řad, jež v různých obdobích zrají.<br class="calibre12"/>
Hrozny pak všelikých druhů se daří na oněch révách,<br class="calibre12"/>
kdykoli Diův čas nám příznivě připadne s nebes.“<br class="calibre12"/>
&#160;&#160;&#160;&#160; Řekl a v okamžik tento mu kolena klesla i srdce,<br class="calibre12"/>
jakmile uslyšel znaky, jež přesně mu Odysseus popsal.<br class="calibre12"/>
&#160;&#160;&#160;&#160; Objal milého syna — a omdléval. — —<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Stařečka
na hruď<br class="calibre12"/>
přitiskl Odysseus slavný, jenž tolik zápasů přestál.</p>

<p class="mlpversehomer">&#160;&#160;&#160;&#160; Když však přišel zas k sobě a v hruď se mu sebrala
síla,<br class="calibre12"/>
opět se ujal slova a řekl mu odpověď tuto:<br class="calibre12"/>
„Dosud, ó otče ty Zéve, jste bohové v Olympu širém,<br class="calibre12"/>
vskutku-li za zpupný pych teď ženiši ztrestáni byli.<br class="calibre12"/>
Já však hrozný strach mám na duši, nyní že na nás<br class="calibre12"/>
veškeren ithacký lid sem vrazí a na všecky strany<br class="calibre12"/>
po městech kefallénských že roznese poselství o tom.“<br class="calibre12"/>
&#160;&#160;&#160;&#160; Důvtipný Láertův syn zas těmito odvětil slovy:<br class="calibre12"/>
„Vzmuž se a o tuto věc v svých prsou starosti neměj,<br class="calibre12"/>
nýbrž do domu pojďme, jenž poblíž zahrady stojí!<br class="calibre12"/>
Tamo jsem Télemacha a pastýře skotu a vepřů<br class="calibre12"/>
poslal s rozkazem dřív, ať rychle nám připraví jídlo!“<br class="calibre12"/>
&#160;&#160;&#160;&#160; Taková byla jich řeč, než do domu krásného vešli.</p>

<p class="mlpversehomer">&#160;&#160;&#160;&#160; Když pak ve vládcův dům již vstoupili, k bydlení
vhodný,<br class="calibre12"/>
spatřili Télemacha i pastýře skotu a vepřů<br class="calibre12"/>
hojné krájeti maso a mísit jiskrné víno.</p>

<p class="mlpversehomer">&#160;&#160;&#160;&#160; Zatím sikelská služka jej umyla v obydlí jeho,<br class="calibre12"/>
Láerta, chrabrého reka, a olejem natřevši tělo,<br class="calibre12"/>
v krásný jej oděla háv.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Vtom bohyně, Athénská Pallas,<br class="calibre12"/>
přistoupla k vladaři mužstva a údům dodala síly,<br class="calibre12"/>
postavu větší než dříve a silnější tělo mu davši.<br class="calibre12"/>
&#160;&#160;&#160;&#160; Láertés vystoupil z vany, a Odysseus užasl nad ním,<br class="calibre12"/>
vida, jak nesmrtným bohům je krásou na pohled roven.<br class="calibre12"/>
Potom se ozval takto a pravil perutná slova:<br class="calibre12"/>
„Zajisté, milý otče, kdos z bohů žijících věčně,<br class="calibre12"/>
velkost dal ti i krásu a učinil na pohled lepším.“<br class="calibre12"/>
&#160;&#160;&#160;&#160; Láertés, rozumný muž, zas tuto mu odpověď řekl:<br class="calibre12"/>
„Kéž bych jen, otče ty Zéve i Athéno, kéž bych jen, Foibe,<br class="calibre12"/>
jak jsem se Nériku zmocnil, jež důkladně stavěno bylo,<br class="calibre12"/>
mysu to pevné země — jsa vládcem nad Kefallény —<br class="calibre12"/>
kéž bych, taký jsa muž, byl v našem paláci včera,<br class="calibre12"/>
výzbroj na plecích maje, a mohl ti po boku státi,<br class="calibre12"/>
válčit se záletníky! Tu mnohé bych života zbavil<br class="calibre12"/>
ženichy v našem domě, a tobě by okřálo srdce!“<br class="calibre12"/>
&#160;&#160;&#160;&#160; Taková byla jich řeč, již navzájem mluvili k sobě.</p>

<p class="mlpversehomer">&#160;&#160;&#160;&#160; Jakmile ustali v práci, a jídlo již hotovo bylo,<br class="calibre12"/>
ihned pořadem všichni si na křesla sedli a židle.<br class="calibre12"/>
Po jídle rukama svýma již sahali všichni, když dovnitř<br class="calibre12"/>
vstoupil Dolios stařec a synové tohoto starce,<br class="calibre12"/>
od práce na poli mdlí.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;Teď vyšla je zavolat matka,<br class="calibre12"/>
stařenka, sikelská služka, jež pěstila všecky a starce<br class="calibre12"/>
bedlivě na péči měla, když pozdní stihlo ho stáří.</p>

<p class="mlpversehomer">&#160;&#160;&#160;&#160; Ti když vládyku zhlédli a ve své poznali mysli,<br class="calibre12"/>
stanuli v komnatě mlčky — a trnuli.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Odysseus
tedy<br class="calibre12"/>
honem se obrátil k starci a vlídnou promluvil řečí:<br class="calibre12"/>
„Staroušku, posaď se k jídlu! Teď úžas vypusťte z mysli,<br class="calibre12"/>
neboť po dlouhý čas již dychtíce po jídle sáhnout,<br class="calibre12"/>
meškáme v komnatě této a pořád čekáme na vás!“<br class="calibre12"/>
&#160;&#160;&#160;&#160; Řekl, i běžel mu vstříc kmet Dolios, rozepjav ruce,<br class="calibre12"/>
chopil mu v zápěstí ruku a vládcovi svému ji zlíbal,<br class="calibre12"/>
potom promluvil takto a pravil perutná slova:<br class="calibre12"/>
„Když ses už vrátil domů, nám velice milý a vítán,<br class="calibre12"/>
ač v to už nedoufal nikdo, a bozi tě přivedli sami,<br class="calibre12"/>
velmi buď blažen a rád! Kéž bozi ti požehnat ráčí!<br class="calibre12"/>
Také jistotnou zprávu mi pověz, bych dobře to zvěděl,<br class="calibre12"/>
jistě-li moudrá choť již zvěděla, Pénelopeia,<br class="calibre12"/>
že ses navrátil domů — či máme jí poslati zprávu?“<br class="calibre12"/>
&#160;&#160;&#160;&#160; Důvtipný Láertův syn zas těmito odvětil slovy:<br class="calibre12"/>
„Staroušku, ta to již ví, nač dále bys o to se staral?“<br class="calibre12"/>
&#160;&#160;&#160;&#160; Na židli hlazenou krásně se opět posadil stařec.<br class="calibre12"/>
Také synové jeho se shrnuli k slavnému vládci,<br class="calibre12"/>
všichni ho vítali slovy a ruce mu upřímně tiskli,<br class="calibre12"/>
načež k Doliu otci si pořadem usedli všichni.<br class="calibre12"/>
Tak tam přátelský kvas byl slaven v králově domě.</p>

<h3 class="mlpuroven3odysseia" id="sigil_toc_id_58">Boj s povstalými Ithačany a
smír</h3>

<p class="mlpversehomer">Zatím však poslice pověst již celým kvapila městem,<br class="calibre12"/>
hlásajíc zhoubu a smrt, jež postihla ženichy strašná.<br class="calibre12"/>
&#160;&#160;&#160;&#160; V stejný to slyšíce čas, hned se stran se sbíhali různých<br class="calibre12"/>
k paláci Odysséovu a sténali hořce a lkali.<br class="calibre12"/>
Odtud nosili mrtvé a každý pohřbíval svého.<br class="calibre12"/>
Mrtvoly z jiných měst pak dávali odvážet všecky<br class="calibre12"/>
od plavců do jejich vlastí a kladli je na lodi rychlé,<br class="calibre12"/>
sami pak, truchliví v srdci, šli hromadně na sněmoviště.</p>

<p class="mlpversehomer">&#160;&#160;&#160;&#160; Avšak, když se už sešli a všichni se v hromadu
shlukli,<br class="calibre12"/>
v středu jich Eupeithés povstal a počal mluviti k sněmu,<br class="calibre12"/>
neboť stálý bol měl pro syna, pro Antinoa,<br class="calibre12"/>
na srdci svém, jejž prvního sklál sám Odysseus slavný.<br class="calibre12"/>
Pro něho proléval slzy, a těmito slovy se ozval:<br class="calibre12"/>
„Přátelé, strašný čin ten muž nám Achaiům spáchal:<br class="calibre12"/>
Některé s loďmi už dřív nám odvezl, četné a vzácné.<br class="calibre12"/>
Ztratil však duté lodi a také ztratil i mužstvo,<br class="calibre12"/>
vrátiv se, pobil zas druhé, již z Achaiů nejlepší byli.<br class="calibre12"/>
Vzhůru však, nežli ten vrah nám kvapem do Pylu prchne,<br class="calibre12"/>
nebo snad v Élidu skvělou, kde epejský panuje národ!<br class="calibre12"/>
Pojďme, sic budeme vždycky, i později, vydáni hanbě,<br class="calibre12"/>
neboť to potupa bude, až o tom i potomci zvědí,<br class="calibre12"/>
vskutku-li za své syny a za bratry nestihnem pomstou<br class="calibre12"/>
vrahy.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160; Toť věru již déle by nebylo milé mi v duši<br class="calibre12"/>
žít, spíš přál bych si umřít a s mrtvými býti co nejdřív.<br class="calibre12"/>
Pospěšme již, sic po moři dřív nám uprchnou oni!“<br class="calibre12"/>
&#160;&#160;&#160;&#160; Tak k nim promluvil s pláčem, a bol jal Danajce všechny.</p>

<p class="mlpversehomer">&#160;&#160;&#160;&#160; Tehdáž božský pěvec a hlasatel Medón k nim přišli<br class="calibre12"/>
z paláce Odysséova, když libý je opustil spánek.<br class="calibre12"/>
Vstoupili do jejich středu — i užasli mužové všichni.<br class="calibre12"/>
Také rozumný Medón k nim promluvil těmito slovy:<br class="calibre12"/>
„Nyní, ithačtí muži, mě poslyšte: Odysseus jistě<br class="calibre12"/>
bez vůle nesmrtných bohů si takých nesmyslil skutků.<br class="calibre12"/>
Sám jsem nesmrtného tam uviděl boha, jak stál tam<br class="calibre12"/>
poblíže Odysséa a ve všem byl Mentoru roven.<br class="calibre12"/>
Onen nesmrtný bůh tam blízko stál u Odysséa,<br class="calibre12"/>
zřejmě ho vzněcuje k boji a v ženiších vzbuzuje postrach.<br class="calibre12"/>
Zuřil v komnatě mužské, a jeden tam po druhém padal.“<br class="calibre12"/>
&#160;&#160;&#160;&#160; Toto jim pravil hérold a bledá je jímala hrůza.</p>

<p class="mlpversehomer">&#160;&#160;&#160;&#160; Také hrdinský kmet k nim promluvil, Halithersés,<br class="calibre12"/>
Mastorův syn, jenž nazad i vpřed sám jediný viděl.<br class="calibre12"/>
Tento, muž moudré mysli, k nim promluvil těmito slovy:<br class="calibre12"/>
„Nyní, ithačtí muži, mě poslyšte, něco vám řeknu:<br class="calibre12"/>
Přátelé, slabostí vaší se všecko to neštěstí stalo!<br class="calibre12"/>
Nedbali jste mé rady, ni Mentora, vládyky mužstva,<br class="calibre12"/>
přimět vlastní své syny, by nechali ztřeštěných skutků,<br class="calibre12"/>
kteří strašlivý čin svou zpupností spáchali podlou,<br class="calibre12"/>
maříce vládcovo jmění a v neúctě majíce ženu<br class="calibre12"/>
muže tak výborného — vždyť prý se už nevrátí nikdy.<br class="calibre12"/>
Staň se tak alespoň nyní! Teď učiňte, jak vám to radím!<br class="calibre12"/>
Nechoďme tam, sic smrt tam ledakdos najde svou vinou!“</p>

<p class="mlpversehomer">&#160;&#160;&#160;&#160; Řekl, a někteří z nich hned zdvihli se s velikým
křikem,<br class="calibre12"/>
víc než polovic všech, však na místě zůstali druzí.<br class="calibre12"/>
Jiným se v srdci ta řeč však příčila — raději chtěli<br class="calibre12"/>
Eupeitha poslušni býti a honem kvapili pro zbraň.<br class="calibre12"/>
Ale když třpytnou zbroj již na svá těla si vzali,<br class="calibre12"/>
před ono prostranné město se veškeří hromadně sešli.<br class="calibre12"/>
Těmto se Eupeithés sám, ten bláhovec, postavil v čelo:<br class="calibre12"/>
doufalť, že synovu smrt tak potrestá. Neměl se arci<br class="calibre12"/>
domů již navrátit živ, vždyť došel tam osudu svého.</p>

<p class="mlpversehomer">&#160;&#160;&#160;&#160; Tehdáž bohyně Pallas však pravila Diovi otci:<br class="calibre12"/>
„Kronovče, všech nás otče, ty nejvyšší vladaři vládců,<br class="calibre12"/>
odpověz na můj dotaz, co uvnitř mysl ti skrývá!<br class="calibre12"/>
Chceš snad i dál zlou válku a strašlivou způsobit vřavu,<br class="calibre12"/>
či snad přátelský smír chceš stranám oběma zjednat?“<br class="calibre12"/>
&#160;&#160;&#160;&#160; Kronovec, sběratel mraků, jí těmito odvětil slovy:<br class="calibre12"/>
„Dítě, proč na tu se věc teď tážeš a zvídáš ji na mně?<br class="calibre12"/>
Nebyl-li úmysl ten kdys vymyšlen od tebe samé,<br class="calibre12"/>
jednou že Odysseus přijde a všecky ty ženichy ztrestá?<br class="calibre12"/>
Udělej, jakkoli chceš, já povím ti, jak je to vhodné.<br class="calibre12"/>
Ježto se nad záletníky už slavný Odysseus pomstil,<br class="calibre12"/>
věrnou učiňme smlouvu: ať Odysseus stále je králem,<br class="calibre12"/>
my však na vraždu synů i bratrů vzpomínku každou<br class="calibre12"/>
vyhlaďme z paměti všech. Nechť mají se vespolek rádi,<br class="calibre12"/>
tak jak dřív, nechť mír zas mají a bohatsví hojné!“<br class="calibre12"/>
&#160;&#160;&#160;&#160; Řečí tou roznítil snahu, již Pallas měla už dříve.<br class="calibre12"/>
Sestoupla s olympských výšin a na zem se spustila skokem.</p>

<p class="mlpversehomer">&#160;&#160; &#160;&#160;Oni když po chutném jídle již úplně zahnali touhu,<br class="calibre12"/>
promluvil Odysseus slavný, jenž tolik zápasů přestál:<br class="calibre12"/>
„Vyjdiž někdo a pohleď, zda nejdou a nejsou už blízko!“<br class="calibre12"/>
&#160;&#160;&#160;&#160; Řekl a Doliův syn hned vykročil, jakož byl velel,<br class="calibre12"/>
z jizby a na prahu stanul a spatřil všecky je blízko.<br class="calibre12"/>
&#160;&#160;&#160;&#160; Nakvap k pánovi svému pak pravil perutná slova:<br class="calibre12"/>
„Tady, už nablízku, jsou, nuž honem vezměm si výzbroj!“<br class="calibre12"/>
Toto jim děl, hned vstali a výzbroj na sebe brali,<br class="calibre12"/>
čtyři kol Odysséa a šest též starcových synů.<br class="calibre12"/>
S nimi i Láertés sám, též Dolios brali si výzbroj,<br class="calibre12"/>
ačkoli šedí už byli a z nutnosti po zbrani sáhli.<br class="calibre12"/>
Ale když třpytnou zbroj již na svá těla si vzali,<br class="calibre12"/>
odemkli hned pak vrata a vystoupli — Odysseus v čele.</p>

<p class="mlpversehomer">&#160;&#160;&#160;&#160; Vtom k nim přistoupla Pallas, jež velkého Dia je
dcera,<br class="calibre12"/>
Mentoru podobna jsouc jak postavou těla, tak hlasem.<br class="calibre12"/>
Zaplesal Odysseus slavný, jenž tolik zápasů přestál,<br class="calibre12"/>
ihned se ozval takto a pravil k milému synu:<br class="calibre12"/>
„Nyní, když osobně’s přišel, to poznáš, milený synu,<br class="calibre12"/>
kde se tu ve vřavě boje teď měří nejlepší muži,<br class="calibre12"/>
abys mi rod svých otců tu neznectil, kteřížto dříve<br class="calibre12"/>
chrabrostí v boji a silou vždy prosluli po světě širém.“<br class="calibre12"/>
Rozumný Télemachos mu na to dal odpověď tuto:<br class="calibre12"/>
„Uvidíš, chceš-li, můj otče, že při své chrabrosti ducha<br class="calibre12"/>
nikterak já náš rod, jak pravíš, neznectím jistě!“<br class="calibre12"/>
Řekl, a Láertés zplesal a těmito promluvil slovy:<br class="calibre12"/>
„Aj, jak den to je vzácný, ó bohové, jaká to rozkoš,<br class="calibre12"/>
neboť syn můj a vnuk jsou ve sporu o svoji chrabrost!“</p>

<p class="mlpversehomer">&#160;&#160;&#160;&#160; Pallas jiskrných zraků tu přistoupla k němu a řekla:<br class="calibre12"/>
„Láerte, ze všech přátel mi nejvíc milený v srdci,<br class="calibre12"/>
k Palladě jiskrných zraků a k Diu se pomodli otci,<br class="calibre12"/>
potom pravicí mávni a vymršť stinný svůj oštěp!“<br class="calibre12"/>
Řekla to bohyně Pallas a velkou sílu mu vdechla.<br class="calibre12"/>
Vroucně se pomodlil k ní, jež velkého Dia je dcera,<br class="calibre12"/>
honem pravicí mávl, a vymrštiv stinný svůj oštěp,<br class="calibre12"/>
udeřil Eupeitha vládce skrz přilbici s kovovým čelem.<br class="calibre12"/>
Oštěpu nezdržel kov: skrz naskrz projelo ostří:<br class="calibre12"/>
padl, až duněla země, a brnění zařinklo na něm.<br class="calibre12"/>
Vládce i statný syn vtom vrazili do přední řady,<br class="calibre12"/>
ostrými meči je kláli a oštěpy o dvojím hrotu.</p>

<p class="mlpversehomer">&#160;&#160;&#160;&#160; Tenkrát by jistě jim všem byli odňali život a návrat,<br class="calibre12"/>
avšak bohyně Pallas, jež bouřného Dia je dcera,<br class="calibre12"/>
mocným hlasem vzkřikla a zdržela veškero mužstvo:<br class="calibre12"/>
„Občané ithačtí, dost! Již kruté zanechte bitvy,<br class="calibre12"/>
abyste bez mnohé krve co nejdřív se rozešli z boje!“<br class="calibre12"/>
&#160;&#160;&#160;&#160; Toto jim Pallas řekla, a bledá je pojala hrůza,<br class="calibre12"/>
přejel zástupy mráz, až z rukou jim vylítly rázem<br class="calibre12"/>
zbraně a na zem padly, jak zazněl bohynin výkřik:<br class="calibre12"/>
do města pádili zpět, svůj život nechtíce ztratit.<br class="calibre12"/>
&#160;&#160;&#160;&#160; Strašlivě vykřiknuv rek, jenž tolik zápasů přestál,<br class="calibre12"/>
vyrazil proti nim skrčen jak orel vysokoletý.</p>

<p class="mlpversehomer">&#160;&#160;&#160;&#160; Vtom však mrštil Zeus, syn Kronův, čadivým bleskem<br class="calibre12"/>
před oči Olbřímorodé své rozenky jiskrných zraků.<br class="calibre12"/>
&#160;&#160;&#160;&#160; Pallas jiskrných zraků tu pravila k Odysséovi:<br class="calibre12"/>
„Zchytralý Odyssée, ty z Láerta vládyko jasný,<br class="calibre12"/>
zadrž a další spor hleď zastavit společné války,<br class="calibre12"/>
aby se Kronovec Zeus pak nehněval, vidoucí v dálku!“<br class="calibre12"/>
&#160;&#160;&#160;&#160; Takto mu pravila Pallas. I poslechl, plesaje v srdci.</p>

<p class="mlpversehomer">&#160;&#160;&#160;&#160; Avšak nedlouho potom jim oběma sjednala smlouvu<br class="calibre12"/>
bohyně, Athénská Pallas, jež bouřného Dia je dcera,<br class="calibre12"/>
Mentoru podobna jsouc jak postavou těla, tak hlasem.</p>

</div>
</body>
</html>