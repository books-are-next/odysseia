<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Odysseia</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection10">
<h2 class="mlpuroven2odyssea">ZPĚV XV</h2>

<h3 class="mlpuroven3odysseia" id="sigil_toc_id_45">Návrat Télemachův</h3>

<p class="mlpversehomer">Bohyně Athénská Pallas se vydala v prostornou Spartu<br class="calibre12"/>
synovi chrabrého vládce chtíc vštípit, statnému reku,<br class="calibre12"/>
v paměť, by se už vrátil a do své odešel vlasti.<br class="calibre12"/>
Tenkráte Télemachos i Nestorův potomek statný<br class="calibre12"/>
u vládce proslaveného si v předsíni hověli v lůžku.<br class="calibre12"/>
Ale jen Nestorův syn byl lahodným přemožen spánkem,<br class="calibre12"/>
přítele sladký spánek však nepoutal: o otce starost<br class="calibre12"/>
za doby božské noci mu spánek plašila s očí.</p>

<p class="mlpversehomer">&#160;&#160;&#160;&#160; Pallas jiskrných zraků tu přistoupla k němu a řekla:<br class="calibre12"/>
„Teď by už nebylo dobře, bys toulal se, z domova vzdálen,<br class="calibre12"/>
opustiv všecko své jmění a zanechav ve vlastním domě<br class="calibre12"/>
muže tak nadmíru zpupné. Ti všecko ti mezitím stráví,<br class="calibre12"/>
tvoje si rozdělí statky — a cesta tvá bude pak marná.<br class="calibre12"/>
Ty ale o to se přičiň, by vladař mohutný hlasem<br class="calibre12"/>
pustil tě domů co nejdřív, bys ještě se s bezvadnou matkou<br class="calibre12"/>
shledal, vždyť otec její i bratři jí důtklivě radí<br class="calibre12"/>
provdat se za Eurymacha, jenž vyniká nad druhé svými<br class="calibre12"/>
dary, jež nabízí za ni a zvyšuje manželské věno,<br class="calibre12"/>
sice pak bez tvé vůle ti z majetku odnese něco.<br class="calibre12"/>
Víš přece, jaký as duch jest v ňadrech ženiných ukryt:<br class="calibre12"/>
tomu chce zvýšit jmění, kdo za ženu sobě ji vezme.<br class="calibre12"/>
Na své dřívější dítky a milého manžela z mládí<br class="calibre12"/>
nemyslí již, když zemřel, a dále se po něm už neptá.<br class="calibre12"/>
Ty se však sám již navrať a odevzdej veškero jmění<br class="calibre12"/>
ze služek té, jež tobě se zdá být nejlepší ze všech,<br class="calibre12"/>
dokud vznešenou choť bys nenašel s pomocí boží.<br class="calibre12"/>
&#160;&#160;&#160;&#160; Jinou však vážnou ti věc teď prozradím — uvaž ji v mysli:<br class="calibre12"/>
Kdo jsou z ženichů přední, ti po tobě číhají bděle<br class="calibre12"/>
mezi skalnatým Samem a Ithakou v průlivu mořském,<br class="calibre12"/>
chtíce tě zabíti dřív, než do země otcovské přijdeš.<br class="calibre12"/>
Z toho však nemám strachu: spíš leckoho pokryje země<br class="calibre12"/>
z ženichů těch, již jmění ti tvé jen mrhají stále.<br class="calibre12"/>
Ty však svou úpravnou loď hleď vzdalovat od oněch výsep,<br class="calibre12"/>
pluj též po celou noc, vždyť pošle ti příznivý vítr<br class="calibre12"/>
za lodí onen z bohů, jenž pořád tě střeže a chrání.<br class="calibre12"/>
Jakmile v ithacké výspě se doplavíš k prvnímu břehu,<br class="calibre12"/>
loď svou do města pošli i s jejím veškerým mužstvem,<br class="calibre12"/>
sám však ze všeho nejdřív se vyprav k pastýři vepřů,<br class="calibre12"/>
vrchnímu strážci jich stád, jenž pořád je stejně ti oddán.<br class="calibre12"/>
Prodli tam u něho noc, pak do města pastýře pošli<br class="calibre12"/>
k moudré Pénelopeii, by o tom podal jí zprávu,<br class="calibre12"/>
ty žes docela zdráv již domů se navrátil z Pylu!“<br class="calibre12"/>
&#160;&#160;&#160;&#160; Toto mu pravila Pallas a odešla na širý Olymp.</p>

<p class="mlpversehomer">&#160;&#160;&#160;&#160; Přítele Télemachos pak vzbudil z libého spánku,<br class="calibre12"/>
patou se mladíka dotknuv, a počal mluviti takto:<br class="calibre12"/>
„Probuď se, Nestorův synu, a koně své, ve běhu hbité,<br class="calibre12"/>
zapřáhni do svého vozu, ať můžem se na cestu vydat!“<br class="calibre12"/>
&#160;&#160;&#160;&#160; Na to mu Peisistratos, syn Nestorův, odvětil takto:<br class="calibre12"/>
„Není naprosto možno, ač velice kvapíme odjet,<br class="calibre12"/>
jeti teď noční tmou — však brzo již vysvitne Zora.<br class="calibre12"/>
Proto jen strpení měj, než dary nám naloží na vůz<br class="calibre12"/>
hrdinský Meneláos, syn Átreův oštěpem slavný,<br class="calibre12"/>
nežli tě potěší vlídně a opět domů tě pošle,<br class="calibre12"/>
neboť na toho host den ze dne si vzpomíná potom,<br class="calibre12"/>
kdo jej za hosta přijal a s láskou k němu se choval.“</p>

<p class="mlpversehomer">&#160;&#160;&#160;&#160; Řekl, a zlatotrůnná se pojednou zjevila Zora.<br class="calibre12"/>
Blíže tu vládyka sám k nim přistoupil mohutný hlasem,<br class="calibre12"/>
povstav se svého lůžka a od choti kadeří krásných.<br class="calibre12"/>
&#160;&#160;&#160;&#160; Milý syn Odysséův, jak vládyku před sebou spatřil,<br class="calibre12"/>
ihned suknici skvostnou si na tělo oblekl spěšně,<br class="calibre12"/>
potom si veliký plášť dal na svá mohutná plece,<br class="calibre12"/>
hrdina, z předsíně vyšel, a přistoupiv, toto mu pravil,<br class="calibre12"/>
milený Télemachos, jejž božský Odysseus zplodil:<br class="calibre12"/>
„Vladaři živený Diem, ty mocný vládyko lidu,<br class="calibre12"/>
do milé otcovské vlasti mě teď již na cestu vyprav,<br class="calibre12"/>
neboť už touží můj duch, by vrátil se do země rodné!“</p>

<p class="mlpversehomer">&#160;&#160;&#160;&#160; Vladař mohutný hlasem mu odvětil těmito slovy:<br class="calibre12"/>
„Nechci tě, Télemachu, tu zdržovat po dlouhou dobu,<br class="calibre12"/>
když již vrátit se toužíš, vždyť mám to i jinému za zlé,<br class="calibre12"/>
mužovi pohostnému, jenž příliš najevo dává<br class="calibre12"/>
lásku i záští příliš — jest ve všem zachovat míru!<br class="calibre12"/>
Stejně je nemístná věc, když hosta kdo posílá domů,<br class="calibre12"/>
třeba by zůstati chtěl, neb zdržuje toho, kdo spěchá —<br class="calibre12"/>
častuj ho, dokud tu jest, však pusť, když vrátit se touží!<br class="calibre12"/>
Avšak strpení měj, než na vůz naložím dary,<br class="calibre12"/>
krásné, ať vidíš je sám! Též ženám služebným v domě<br class="calibre12"/>
řeknu, by z hojných zásob ti k snídani schystaly jídlo.<br class="calibre12"/>
Neboť slávu a lesk má hostitel, posilu hosté,<br class="calibre12"/>
kdykoli pojedí řádně, než do světa širého vyjdou.<br class="calibre12"/>
&#160;&#160;&#160;&#160; Jestliže prostředkem Arga a Helladou vydat se hodláš,<br class="calibre12"/>
žádaje průvodu mého, dám zapřáhnout do vozu koně.<br class="calibre12"/>
Též bych tě do měst lidí chtěl zavésti. Zajisté nikdo<br class="calibre12"/>
nepustí nás jen tak, však dar dá alespoň jeden:<br class="calibre12"/>
buďto dá nějakou trojnož neb nádobu z vzácného kovu,<br class="calibre12"/>
nebo i spřežení mezků neb ze zlata zrobenou číši.“</p>

<p class="mlpversehomer">&#160;&#160;&#160;&#160; Rozumný Télemachos mu na to dal odpověď tuto:<br class="calibre12"/>
„Vladaři živený Diem, ty mocný vládyko lidu,<br class="calibre12"/>
raději hned bych vrátit se chtěl, když žádného doma<br class="calibre12"/>
dozorce nad svými statky jsem nenechal, bera se z vlasti.<br class="calibre12"/>
Ať jen nezhynu sám, když hledám rovného bohům<br class="calibre12"/>
otce! Ať nějaký skvost z mých komnat se neztratí vzácný!“</p>

<p class="mlpversehomer">&#160;&#160;&#160;&#160; Vladař mohutný hlasem, jak uslyšel výpověď tuto,<br class="calibre12"/>
ihned manželce milé a ženám služebným v domě<br class="calibre12"/>
kázal, by z hojných zásob mu k snídani schystaly jídlo.<br class="calibre12"/>
Vtom již Boéthův syn k nim přistoupil, Eteóneus,<br class="calibre12"/>
povstav se svého lůžka, vždyť nebydlil daleko odtud.<br class="calibre12"/>
Vladař mohutný hlasem mu velel na krbu oheň<br class="calibre12"/>
vznítit a upéci maso. Ten, slyše to, poslechl ihned.<br class="calibre12"/>
Sám však v pokladní síň šel vládyka, klenutou pevně,<br class="calibre12"/>
s ním šel i Megapenthés i Helena, manželka jeho.<br class="calibre12"/>
&#160;&#160;&#160;&#160; Když pak přišel až k místu, kde poklady složeny byly,<br class="calibre12"/>
krásný dvouuchý pohár syn Átreův do ruky chopil,<br class="calibre12"/>
synovi Megapenthovi pak velel měsidlo nésti<br class="calibre12"/>
stříbrné.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; K truhlicím svým pak královna Helena přišla,<br class="calibre12"/>
v nichž byly pestré řízy, jež Helena zrobila sama.<br class="calibre12"/>
Z těch tam vybrala jednu a nesla ji vznešená paní,<br class="calibre12"/>
tu, jež největší byla a nejkrásněj vyšita ze všech,<br class="calibre12"/>
záříc jak na nebi hvězda, a ležela poslední vespod.<br class="calibre12"/>
Potom se kupředu brali a k hostovi kráčeli domem.</p>

<p class="mlpversehomer">&#160;&#160;&#160;&#160; Rusý tu Átreův syn pak promluvil těmito slovy:<br class="calibre12"/>
„Kéž by ti vyplnil Zeus, choť Héřin mohutně hřmící,<br class="calibre12"/>
návrat do vlasti tvé, jak ve své mysli si žádáš!<br class="calibre12"/>
Z darů, jichž v paláci mém jest velké složeno množství,<br class="calibre12"/>
ze všech ti nejvzácnější a nejhezčí daruji tento:<br class="calibre12"/>
měsidlo, umělé dílo, ti dám — jest z ryzího stříbra<br class="calibre12"/>
celé, a okraj jeho je vrouben dokola zlatem,<br class="calibre12"/>
Héfaistovo to dílo, a mně je zas sídónský vladař,<br class="calibre12"/>
hrdinský Faidimos dal, jenž pod svou střechu mě přijal,<br class="calibre12"/>
když jsem tam, domů jda, přišel — a to teď daruji tobě.“<br class="calibre12"/>
&#160;&#160;&#160;&#160; Pravil a dvouuchý pohár mu dával do jeho rukou<br class="calibre12"/>
hrdinský Átreův syn.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Tou dobou měsidlo třpytné<br class="calibre12"/>
udatný Megapenthés mu vložil dopředu vozu,<br class="calibre12"/>
stříbrné.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Královna též tam přistoupila, Helena sličná,<br class="calibre12"/>
v rukou nesoucí roucho a těmito pravila slovy:<br class="calibre12"/>
„Tento ti dar zas podávám já, můj milený synu,<br class="calibre12"/>
rukou to památku mých. — Až v hodině budoucí svatby<br class="calibre12"/>
ať si je vezme tvá choť, však zatím u matky milé<br class="calibre12"/>
v pokladní síni je měj!<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Však ty se teď radostně navrať<br class="calibre12"/>
ve svůj výstavný palác a do své otcovské země!“<br class="calibre12"/>
&#160;&#160;&#160;&#160; Do rukou dala mu roucho, a jinoch je s radostí přijal.<br class="calibre12"/>
Hrdinský Peisistratos pak přijal dary a dal je<br class="calibre12"/>
příteli do korby vozu a všechněm divil se v mysli.<br class="calibre12"/>
&#160;&#160;&#160;&#160; Rusý rek Meneláos je uváděl do nitra domu,<br class="calibre12"/>
oni pak pořadem všichni si na křesla sedli a židle.<br class="calibre12"/>
Vodu vtom v konvici zlaté, a překrásné, nesla jim služka,<br class="calibre12"/>
lila ji v stříbrnou mísu, by mohli si umýti ruce,<br class="calibre12"/>
načež hlazený stůl jim každému stavěla vpředu.<br class="calibre12"/>
Klíčnice ctná jim přinesla chléb, jejž na stolky dala,<br class="calibre12"/>
přidavši jídel hojně, jež ze zásob ochotně nesla,<br class="calibre12"/>
maso pak Boéthův syn jim krájel a rozdílel stejně,<br class="calibre12"/>
vladaře proslaveného pak potomek naléval víno.<br class="calibre12"/>
Po jídlech předložených, a schystaných, zvedali ruce.</p>

<p class="mlpversehomer">&#160;&#160;&#160;&#160; Když pak žízeň a hlad již nadobro zahnali všichni,<br class="calibre12"/>
tehdy již Télemachos a Nestorův rozenec slavný<br class="calibre12"/>
opět zapřáhli koně a, na vůz vkročivše zdobný,<br class="calibre12"/>
vyjeli z průjezdu domu a z ozvučné podsíně dvorní.</p>

<p class="mlpversehomer">&#160;&#160;&#160;&#160; Rusý Átreův syn pak před dům za nimi vyšel,<br class="calibre12"/>
krásný ze zlata pohár, v němž sladké se perlilo víno,<br class="calibre12"/>
ve své pravici nesa, by před cestou ulili bohům.<br class="calibre12"/>
Vykročil před jejich povoz a takto jim na pozdrav pravil:<br class="calibre12"/>
„Buďte mi, jinoši, zdrávi a Nestoru, vladaři lidu,<br class="calibre12"/>
pozdrav vyřiďte můj, onť laskavým otcem mi býval,<br class="calibre12"/>
dokud jsme v Tróadě válku, my synové achajští, vedli!“<br class="calibre12"/>
&#160;&#160;&#160;&#160; Rozumný Télemachos mu na to dal odpověď tuto:<br class="calibre12"/>
„Ovšem, živený Diem, my rádi mu, jak jsi nám řekl,<br class="calibre12"/>
povíme tohleto všecko, až přijedem.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Kéž bych
i já tak,<br class="calibre12"/>
až se zas v Ithaku vrátím, a stihnu-li v paláci otce,<br class="calibre12"/>
říci mu moh’, jak vracím se již, byv pohoštěn tebou<br class="calibre12"/>
s láskou a pokladů dost, tak vzácných, si od tebe nesu.“<br class="calibre12"/>
&#160;&#160;&#160;&#160; Toto když děl, vtom zprava jim pták tam přiletěl, orel,<br class="calibre12"/>
který v pařátech svých měl bílou ohromnou husu,<br class="calibre12"/>
chovanou ve dvoře, krotkou, a s křikem hnali se za ním<br class="calibre12"/>
ženy i mužové z dvorce.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Pták přiletěv k povozu zblízka,<br class="calibre12"/>
napravo před koně vzletěl.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Když spatřili tohoto orla<br class="calibre12"/>
mužové, zplesali v hrudi a všechněm se rozhřálo srdce.</p>

<p class="mlpversehomer">&#160;&#160;&#160;&#160; Tehdáž Nestorův syn k nim počal mluviti takto:<br class="calibre12"/>
„Vladaři živený Diem, ty mocný vládyko lidu,<br class="calibre12"/>
řekni, zda bůh jen tobě, či nám též to znamení poslal!“<br class="calibre12"/>
&#160;&#160;&#160;&#160; Bojovný Meneláos pak počal přemýšlet v srdci,<br class="calibre12"/>
jak by to uvážil v mysli a zjev ten mu vyložil správně.<br class="calibre12"/>
&#160;&#160;&#160;&#160; Helena dlouhého roucha však dříve se ujala slova:<br class="calibre12"/>
„Poslyšte, já vám tu věc teď předpovím, jak mi to právě<br class="calibre12"/>
do mysli vnukají bozi, a to se i vyplní, myslím:<br class="calibre12"/>
Jako tu krmenou husu teď na dvoře uchvátil orel,<br class="calibre12"/>
přiletěv s vysokých hor, v nichž původ a plémě je orlův,<br class="calibre12"/>
tak, když přemnoho běd byl zakusil, přemnoho bloudil,<br class="calibre12"/>
Odysseus opět se vrátí a pomstí se. — Snadže už přišel<br class="calibre12"/>
domů a ženichům všem již chystá pohromu strašnou.“<br class="calibre12"/>
&#160;&#160;&#160;&#160; Rozumný Télemachos jí na to dal odpověď tuto:<br class="calibre12"/>
„Kéž mi to vyplní Zeus, choť Héřin, mohutně hřmící!<br class="calibre12"/>
Pak bych tě jistě i tam den ze dne jak bohyni vzýval.“<br class="calibre12"/>
&#160;&#160;&#160;&#160; Pravil a do koní švihl, a tito pak velice rychle<br class="calibre12"/>
městem se do klusu dali a kvapili na širé pole.<br class="calibre12"/>
Koňové po celý den svým jařmem na šíjích třásli.<br class="calibre12"/>
&#160;&#160;&#160;&#160; Zapadlo jasné slunce a stíny již halily cesty,<br class="calibre12"/>
když již do města Fér, v dům Dioklův, přijeli s vozem,<br class="calibre12"/>
syna to Orsilochova, jenž rodem z Alfeia pošel.<br class="calibre12"/>
Strávili u něho noc, král jídlem a pitím je hostil.</p>

<p class="mlpversehomer">&#160;&#160;&#160;&#160; Zora když, s jitrem se rodíc, se zjevila
růžovoprstá,<br class="calibre12"/>
opět zapřáhli koně a na vůz vkročivše zdobný,<br class="calibre12"/>
vyjeli z průjezdu domu a z ozvučné podsíně dvorní.<br class="calibre12"/>
Bičem do koní švihl — ne neradi pádili tito.</p>

<p class="mlpversehomer">&#160;&#160;&#160;&#160; Ku Pylu, strmému městu, když rychlým přijeli
klusem,<br class="calibre12"/>
tenkráte Télemachos se ozval k příteli svému:<br class="calibre12"/>
„Mohl bys, Nestorův synu, mi slíbit a také mi splnit<br class="calibre12"/>
přání? Vždyť po všechny časy se pyšníme přátelé býti.<br class="calibre12"/>
Rodiče přátelé jsou — též oba jsme stejného věku!<br class="calibre12"/>
Avšak tahleta cesta nás k spolnému přátelství svede.<br class="calibre12"/>
Nevoz mne mimo mou loď, než tady mě, živený Diem,<br class="calibre12"/>
zanech — sic proti mé vůli tvůj otec mě v paláci zdrží,<br class="calibre12"/>
ještě mě hostit chtěje — už musím honem se vrátit.“</p>

<p class="mlpversehomer">&#160;&#160;&#160;&#160; Řekl, a Nestorův syn vzal na potaz vlastní svůj
rozum,<br class="calibre12"/>
jak mu má učinit slib, jak patřičně přání mu splnit.<br class="calibre12"/>
Když tak přemýšlel o tom, tu uznal vhodnějším toto:<br class="calibre12"/>
Koně hned k rychlé lodi a ku břehu mořskému zahnal,<br class="calibre12"/>
vyndal ty hezounké dary a na záď lodní je skládal:<br class="calibre12"/>
veškeré zlato a šaty, jež obdržel od Meneláa.<br class="calibre12"/>
Pak jej pobídl k spěchu a pravil perutná slova:<br class="calibre12"/>
„Honem do lodi vejdi a vybídni k tomu i druhy,<br class="calibre12"/>
dřív než domů se vrátím a kmetovi o tom dám zprávu!<br class="calibre12"/>
Neboť dobře to vím, jak ve své mysli, tak v srdci,<br class="calibre12"/>
kterak Nestorův duch jest prudký — nepustí tebe,<br class="calibre12"/>
nýbrž sám sem přijde, by pozval tě. Nemyslím také,<br class="calibre12"/>
že by se naprázdno vrátil, vždyť velmi se horšiti bude.“<br class="calibre12"/>
&#160;&#160;&#160;&#160; Když byl toto mu řekl, hned do koní půvabné hřívy<br class="calibre12"/>
švihl a k Pylu se vracel a rychle se k domovu blížil.</p>

<p class="mlpversehomer">&#160;&#160;&#160;&#160; Soudruhům Télemachos pak dával důtklivý rozkaz:<br class="calibre12"/>
„Druhové, nářadí k plavbě již připravte na lodi černé,<br class="calibre12"/>
sami pak do ní vstupme, ať můžeme odplouti rychle!“<br class="calibre12"/>
Oni ho slyšeli rádi a ochotně poslušni jsouce,<br class="calibre12"/>
nakvap vstoupili všichni a k veslovým kolíkům sedli.</p>

<p class="mlpversehomer">&#160;&#160;&#160;&#160; Když pak se u zádi modlil a oběť Palladě pále,<br class="calibre12"/>
úlitbou bohyni ctil, vtom člověk přistoupil k němu,<br class="calibre12"/>
prchaje z dálných krajů, až z Argolska, usmrtiv muže,<br class="calibre12"/>
věštec.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Melampús slavný byl praděd rodiny jeho,<br class="calibre12"/>
který v Pylu kdys dřív měl bydliště, v otčině bravu,<br class="calibre12"/>
velmi jsa zámožný člověk a v paláci nádherném bydle.<br class="calibre12"/>
Do země jiných lidí pak přišel, prchaje z vlasti,<br class="calibre12"/>
k Néleu chrabrého ducha a slavnému nade vše lidi,<br class="calibre12"/>
jenž měl v držení svém až do konce plného roku<br class="calibre12"/>
násilně majetek jeho.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; On v paláci Fylaka vládce<br class="calibre12"/>
svázán byl do tuhých pout, v nichž kruté útrapy snášel<br class="calibre12"/>
pro dceru Nélea krále a těžkou zmatenost mysli,<br class="calibre12"/>
kterou Erínýs krutá mu vložila do jeho ducha.<br class="calibre12"/>
Přece však unikl smrti a odehnal bučivé krávy<br class="calibre12"/>
z Fylaky v pylský kraj.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Tak ztrestal za skutek mrzký<br class="calibre12"/>
Nélea rovného bohům a manželku bratrovi svému<br class="calibre12"/>
přivedl do jeho domu. Pak odešel do jiné země,<br class="calibre12"/>
do Arga, pastviště koní, vždyť losem bylo mu dáno<br class="calibre12"/>
stálé sídlo tam míti a četným Argeiům vládnout.<br class="calibre12"/>
Tam si vzal choť, tam dům též vystavěl s vysokým krytem,<br class="calibre12"/>
život dal Antifatéu a Mantiu, mohutným synům.<br class="calibre12"/>
Oiklés chrabrého ducha se narodil z Antifatéa,<br class="calibre12"/>
z Oiklea Amfiaráos pak vzešel, buditel boje,<br class="calibre12"/>
kterého Kronovec bouřný i Apollón všemožnou láskou<br class="calibre12"/>
miloval z celé duše — však nedospěl ku prahu stáří,<br class="calibre12"/>
nýbrž před městem Thébou byl zabit pro dary ženské.<br class="calibre12"/>
Alkmáón, Amfilochos, dva synové, od něho pošli.<br class="calibre12"/>
Mantios dvé měl synův, i Kleita i Polyfeidea.<br class="calibre12"/>
Kleita pak zlatotrůnná si unesla za muže Zora<br class="calibre12"/>
pro jeho velkou krásu, by sídlil ve sboru bohů.<br class="calibre12"/>
Chrabrého Polyfeidea pak učinil Apollón věštcem,<br class="calibre12"/>
nejlepším ze všech lidí, když zahynul Amfiaráos.<br class="calibre12"/>
&#160;&#160;&#160;&#160; Z hněvu však na otce svého se stěhoval v Hyperésii,<br class="calibre12"/>
v které pak měl své sídlo a věštil veškerým lidem.</p>

<p class="mlpversehomer">&#160;&#160;&#160;&#160; Syn jeho tehdy tam přišel a jméno měl Theoklymenos.<br class="calibre12"/>
Přikročil k Télemachovi a spatřil jej, kterak tam právě<br class="calibre12"/>
bohům ulévá víno a modlí se u lodi černé.<br class="calibre12"/>
Ihned takto se ozval a pravil perutná slova:<br class="calibre12"/>
„Spatřiv tě ulévat víno, ó příteli, na tomto místě,<br class="calibre12"/>
prosím tě pro tuto oběť a pro božstvo, k němuž se modlíš,<br class="calibre12"/>
prosím tě pro tvou hlavu a soudruhy, kteří jsou s tebou,<br class="calibre12"/>
odpověz na dotaz můj — však neklamně, ničeho nekryj!<br class="calibre12"/>
Kdopak a odkud jsi rodem, kde město a rodiče tvoji?“<br class="calibre12"/>
&#160;&#160;&#160;&#160; Rozumný Télemachos mu na to dal odpověď tuto:<br class="calibre12"/>
„Cizinče, já ti to povím a skutečnou pravdu ti řeknu:<br class="calibre12"/>
Rodem z Ithaky jsem, můj otec se Odysseus zove —<br class="calibre12"/>
ačli kdy byl, však žalná as smrt jej zbavila žití.<br class="calibre12"/>
Z příčiny té, vzav soudruhy své, jsem na černé lodi<br class="calibre12"/>
vyplul, bych po otci svém jel pátrat, vzdáleném dlouho.“</p>

<p class="mlpversehomer">&#160;&#160;&#160;&#160; Jemu zas Theoklymenos dal odpověď, podobný bohům:<br class="calibre12"/>
„Tak jsem vzdálen i já své otčiny, usmrtiv muže,<br class="calibre12"/>
rodáka. Přemnoho má jak rodových bratrů, tak přátel<br class="calibre12"/>
po Argu, pastvišti koní — ti vládnou Achaiům mocně.<br class="calibre12"/>
Smrti a černé zhoubě, jež od nich mi hrozila, ušed,<br class="calibre12"/>
prchám, vždyť můj je to los, bych světem po lidech bloudil.<br class="calibre12"/>
Avšak vezmi mě na loď, když, prchaje, k tobě jdu s prosbou,<br class="calibre12"/>
aby mi nevzali život, vždyť jsou mi již patrně v patách!“</p>

<p class="mlpversehomer">&#160;&#160;&#160;&#160; Rozumný Télemachos mu na to dal odpověď tuto:<br class="calibre12"/>
„Nemíním, když za to žádáš, tě od lodi souměrné odbýt.<br class="calibre12"/>
Nuže tak pojď, jak možno je nám, chcem rádi tě hostit!“<br class="calibre12"/>
&#160;&#160;&#160;&#160; Tak tedy promluvil k němu a převzal mu kované kopí,<br class="calibre12"/>
které nahoru na kryt své prohnuté položil lodi,<br class="calibre12"/>
načež za ním i sám šel do lodi brázdící moře.<br class="calibre12"/>
Sedl si na lodní kormu a současně Theoklymena<br class="calibre12"/>
posadil po svém boku — lid pospíchal odvázat lana.</p>

<p class="mlpversehomer">&#160;&#160;&#160;&#160; Soudruhům Télemachos pak dával důtklivý rozkaz<br class="calibre12"/>
připravit nářadí lodní — ti rozkazu poslušni byli.<br class="calibre12"/>
&#160;&#160;&#160;&#160; Vyzdvihli smrkový stěžeň a v zářezu příčního trámu<br class="calibre12"/>
vztyčili na lodi vzhůru a ku přídě přitáhli lany,<br class="calibre12"/>
řemením pleteným pevně pak vytáhli bělostné plachty.<br class="calibre12"/>
&#160;&#160;&#160;&#160; Pallas jiskrných zraků jim poslala příznivý vítr,<br class="calibre12"/>
pučící s jasných nebes, a prudký, aby co nejdřív<br class="calibre12"/>
přes mořskou solnou vodu se dostal letící koráb.<br class="calibre12"/>
Opluli s korábem Krúny a Chalkidu půvabných proudů.<br class="calibre12"/>
&#160;&#160;&#160;&#160; Zapadlo jasné slunce, a stíny již halily cesty.<br class="calibre12"/>
Opodál Féj plul koráb, jsa poháněn Diovým větrem,<br class="calibre12"/>
pak plul k Élidě skvělé, kdež epejský panuje národ,<br class="calibre12"/>
odtud pustil se dále a směřoval k běžícím výspám<br class="calibre12"/>
v bázni, zda unikne zhoubě, či přece jí postižen bude.</p>

<h3 class="mlpuroven3odysseia" id="sigil_toc_id_46">Rozmluvy Odysséovy s Eumaiem</h3>

<p class="mlpversehomer">Odysseus za té doby a vzorný pastucha v chýši<br class="calibre12"/>
pospolu večeři jedli a druzí mužové s nimi.<br class="calibre12"/>
&#160;&#160;&#160;&#160; Když pak žízeň a hlad již nadobro zahnali všichni,<br class="calibre12"/>
takto k nim Odysseus pravil, chtě zkoušet pastuchu vepřů,<br class="calibre12"/>
chce-li jej hostit s péčí a ještě ho vybídne zůstat<br class="calibre12"/>
navenku v salaši jeho, či zdali ho do města pošle:<br class="calibre12"/>
„Eumaie, nyní mě poslyš, i ostatní druhové všichni:<br class="calibre12"/>
zítra, jak vysvitne den, mám přání již do města jíti<br class="calibre12"/>
žebrat — nechci tě dél již vyjídat, ani tvé druhy.<br class="calibre12"/>
Ty však dobře mi poraď a přidej mi řádného vůdce,<br class="calibre12"/>
aby mě zavedl k městu. Tam sám již choditi budu<br class="calibre12"/>
z nouze, zda někdo by chléb neb koflík vína mi podal.<br class="calibre12"/>
Do domu božského vládce bych též snad zajíti mohl,<br class="calibre12"/>
k moudré Pénelopeii, bych o muži zprávu jí podal,<br class="calibre12"/>
mohl bych též snad zajít i k ženichům nadmíru zpupným,<br class="calibre12"/>
zdali mi uštědří oběd, když bez počtu jídel tam mají.<br class="calibre12"/>
Hbitě bych vykonal všecko, i obratně, co by jen chtěli.<br class="calibre12"/>
Něco ti nyní řeknu, ty poslyš a dobře to zkoumej!<br class="calibre12"/>
Z milosti průvodce Herma, jenž všemu, co konají lidé,<br class="calibre12"/>
po každé dopřává zdaru a v krásnou to odívá lepost,<br class="calibre12"/>
žádný z ostatních lidí mi není v posluze roven.<br class="calibre12"/>
Oheň rozdělám zručně a rozštípu palivo suché,<br class="calibre12"/>
také rozkrájím maso a upeku, naliju víno,<br class="calibre12"/>
služby, jež poddaný lid svým pánům vznešeným koná.“</p>

<p class="mlpversehomer">&#160;&#160;&#160;&#160; Velice popuzen tím, děl’s Eumaie, pastucho vepřů:<br class="calibre12"/>
„Jakpak, milý můj hoste, tě napadla myšlenka tato?<br class="calibre12"/>
Či snad tužba je tvá, bys nadobro v záhubu padl,<br class="calibre12"/>
vskutku-li úmysl máš jít k onomu ženichů davu,<br class="calibre12"/>
jejichžto zpupnost a pýcha až k železným nebesům sahá?<br class="calibre12"/>
Takoví, jako jsi ty, jim nejsou k posluze starci!<br class="calibre12"/>
Musí být mlád, mít sukni a plášť, být ustrojen vkusně,<br class="calibre12"/>
vlasy a sličná tvář být pořád od masti lesklé<br class="calibre12"/>
toho, kdo ženichům slouží — a stolečky hlazené musí<br class="calibre12"/>
chlebem a hojným masem a vínem být obtěžkány!<br class="calibre12"/>
&#160;&#160;&#160;&#160; Zůstaň! Nikdo z nás tím, žes přítomen, obtížen není,<br class="calibre12"/>
ani já sám, neb jiný můj druh, jenž bydlí tu se mnou.<br class="calibre12"/>
&#160;&#160;&#160;&#160; Ale až milý se syn zas navrátí Odysséův,<br class="calibre12"/>
tento ti nějakou sukni a plášť pak daruje za šat,<br class="calibre12"/>
potom pošle tě tam, kam volá tě srdce a duše.“</p>

<p class="mlpversehomer">&#160;&#160;&#160;&#160; Odvětil Odysseus slavný, jenž tolik zápasů přestál:<br class="calibre12"/>
„Kéž bys tak milým se stal, můj Eumaie, Diovi otci,<br class="calibre12"/>
jako jsi mně, vždyť svízelů zlých’s mě zbavil a toulky!<br class="calibre12"/>
Neníť horšího nic, než pořád světem se toulat!<br class="calibre12"/>
Avšak žaludek kletý je zdrojem neblahých útrap<br class="calibre12"/>
lidem, musí-li bloudit a bolest a bída je stíhá!<br class="calibre12"/>
Když však mě zdržuješ nyní a vybízíš počkati na něj,<br class="calibre12"/>
prosím tě, zprávu mi dej též o matce božského vládce,<br class="calibre12"/>
jakož i o jeho otci, jejž opustil na prahu stáří,<br class="calibre12"/>
zda snad ještě jsou živi a dýší pod září slunce,<br class="calibre12"/>
či již podlehli smrti a do domu Hádova sešli!“</p>

<p class="mlpversehomer">&#160;&#160;&#160;&#160; Jemu zas pastýř vepřů dal odpověď, pastuchů vůdce:<br class="calibre12"/>
„Já ti to povím, hoste, a skutečnou pravdu ti řeknu.<br class="calibre12"/>
Živ jest Láertés ještě a denně se k Diovi modlí,<br class="calibre12"/>
aby mu život z údů již ve vlastním vymizel domě.<br class="calibre12"/>
Nesmírně nad synem svým jest zarmoucen, vzdáleným dlouho,<br class="calibre12"/>
nad svou manželkou z mládí, vždy rozumnou, která svou smrtí<br class="calibre12"/>
ve velkou vrhla jej žalost a přivedla v předčasné stáří,<br class="calibre12"/>
neboť ji pro syna bol byl zachvátil proslaveného,<br class="calibre12"/>
smrtí žalosti plnou.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Tak nikdo ať neumře z lidí<br class="calibre12"/>
zdejších, jež miluji v srdci a dobré skutky mi činí!<br class="calibre12"/>
Dokud naživě byla, ač ovšem zármutek majíc,<br class="calibre12"/>
dotud mi bývalo milé se na leccos optat a pátrat,<br class="calibre12"/>
poněvadž se svou dcerou mě ve svém chovala domě,<br class="calibre12"/>
s Ktimenou dlouhého roucha, již nejmladší zrodila z dítek.<br class="calibre12"/>
S tou jsem vychován byl. Jen ctila mě o něco méně.<br class="calibre12"/>
Ale když mladý věk, nám oběma žádoucí, přišel,<br class="calibre12"/>
do Samy provdali dceř, když dostali bez počtu darů.<br class="calibre12"/>
Tehdy mi sukni a plášť má královna za oděv dala,<br class="calibre12"/>
oboje obzvlášť krásné, a přidavši na nohy obuv,<br class="calibre12"/>
poslala navenek sem, tím více mě milujíc v srdci.<br class="calibre12"/>
&#160;&#160;&#160;&#160; Toho však v nynější čas již postrádám, zato však nyní<br class="calibre12"/>
při práci, které jsem oddán, mi žehnají blažení bozi,<br class="calibre12"/>
z které jsem jídal i píval i čestným lidem jsem dával.<br class="calibre12"/>
&#160;&#160;&#160;&#160; Nyní však od paní naší už není slyšeti nikdy<br class="calibre12"/>
vlídného slova ni skutku, co zhouba jí do domu vpadla,<br class="calibre12"/>
muži to nadmíru zpupní.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;A přece jen čeládka prahne<br class="calibre12"/>
svobodně před paní svou smět hovořit, na vše se zeptat,<br class="calibre12"/>
dostat jídlo a pití, a také ještě si leccos<br class="calibre12"/>
navenek nést, čímž čeládky duch jest potěšen nejvíc.“</p>

<p class="mlpversehomer">&#160;&#160;&#160;&#160; Důvtipný Láertův syn zas těmito odvětil slovy:<br class="calibre12"/>
„Ach, jak tenkráťs byl mlád, ó Eumaie, pastucho vepřů,<br class="calibre12"/>
když jsi byl od své vlasti a rodičů daleko zahnán!<br class="calibre12"/>
&#160;&#160;&#160;&#160; Avšak toto mi pověz a skutečnou pravdu mi řekni,<br class="calibre12"/>
město-li širokých tříd snad docela zbořeno bylo,<br class="calibre12"/>
v němž tvá velebná matka i otec měli své sídlo,<br class="calibre12"/>
či snad tě nepřátel dav, když sám jsi byl u krav neb ovcí,<br class="calibre12"/>
odvlekl na svých lodích a na prodej odvezl potom<br class="calibre12"/>
do domu tohoto muže, jenž velkou dal za tebe cenu?“</p>

<p class="mlpversehomer">&#160;&#160;&#160;&#160; Jemu zas pastýř vepřů a pastuchů vůdce děl toto:<br class="calibre12"/>
„Hoste, když po věci té ses tázal, zvědět ji chtěje,<br class="calibre12"/>
seď jen a poslouchej mlčky a s chutí popíjej víno!<br class="calibre12"/>
Teď již zajisté noc jest bez konce: ovšem lze spáti,<br class="calibre12"/>
lze však poslouchat také a bavit se. — Netřeba tobě<br class="calibre12"/>
ulehat dřív než čas — též dlouhý spánek je obtíž.<br class="calibre12"/>
Jestli však srdce a duch z vás někoho pobízí k tomu,<br class="calibre12"/>
může si odejít spát, však po ránu, s úsvitem Zory,<br class="calibre12"/>
nechať snídani pojí a vyžene pánovy vepře.<br class="calibre12"/>
My však zůstanem v chýši a budem jísti a píti,<br class="calibre12"/>
starostmi, jaké máme, se bavíce, plnými smutku,<br class="calibre12"/>
vzpomínkou — později muž též z útrap zábavu mívá,<br class="calibre12"/>
jestliže přemnoho běd již zakusil, přemnoho bloudil.<br class="calibre12"/>
Já však povím ti přec, nač ptal jsi se, zvědět to chtěje:<br class="calibre12"/>
Syrié, slyšel-li’s o ní, se nazývá jakýsi ostrov,<br class="calibre12"/>
v místech, kde nad Ortygií jsou denní obraty slunce.<br class="calibre12"/>
Není přelidněn příliš, však půdu má velice plodnou,<br class="calibre12"/>
pastvy a bravu má dost, též vína i pšenice hojnost.<br class="calibre12"/>
Lidé nemají hlad v té krajině, ani se nikdy<br class="calibre12"/>
žádná strašlivá nemoc tam nedotkne ubohých lidí.<br class="calibre12"/>
&#160;&#160;&#160;&#160; Když však lidský rod již přemůže po městě stáří,<br class="calibre12"/>
Apollón stříbrnoluký a s ním též Artemis přijdou,<br class="calibre12"/>
zbaví je života v ráz, svým libým je střelíce šípem.</p>

<p class="mlpversehomer">&#160;&#160;&#160;&#160; Dvé jest na výspě měst — tam na dvé všecko se dělí —<br class="calibre12"/>
nad těmi oběma městy můj otec vládykou býval,<br class="calibre12"/>
Ktésios, Ormenův syn, muž rovný nesmrtným bohům.<br class="calibre12"/>
Jednou foinícký lid tam připlul, proslulý plavbou,<br class="calibre12"/>
šejdíři, bez počtu tret v své tmavé vezouce lodi.<br class="calibre12"/>
&#160;&#160;&#160;&#160; Jakous foiníckou ženu jsme tenkrát v otcově domě<br class="calibre12"/>
měli, i krásnou i velkou i skvostná znající díla.<br class="calibre12"/>
Tu tedy počali tehdáž ti foiníčtí prohnanci mámit.</p>

<p class="mlpversehomer">&#160;&#160;&#160;&#160; Jednou, když přišla tam prát, z nich jeden při duté
lodi<br class="calibre12"/>
vstoupil s ní v družný styk, což nejvíc svádívá mysl<br class="calibre12"/>
útlým ženštinám všem — též takové, která je čestná.<br class="calibre12"/>
Pak se jí tázal, kdo jest, z čí krajiny na ostrov přišla.<br class="calibre12"/>
Dívka jim udala hned dům otcův s vysokým krytem:<br class="calibre12"/>
‚Sídón je, bohatý kovy, jak pyšním se, kolébkou mojí,<br class="calibre12"/>
otec můj Aribás jest, jenž býval nadmíru bohat,<br class="calibre12"/>
mne však loupežný lid tam zajal z Tafiů vzešlý,<br class="calibre12"/>
když jsem se vracela s pole, a potom tady mě prodal<br class="calibre12"/>
do domu tohoto muže, a ten pak draze mě koupil!‘<br class="calibre12"/>
&#160;&#160;&#160;&#160; Na to jí odvětil muž, jenž potajmu s ní se byl scházel:<br class="calibre12"/>
‚Chtěla bys ve svou se vlast zas navrátit pospolu s námi,<br class="calibre12"/>
otcův a matčin dům chtíc uvidět s vysokým krytem?<br class="calibre12"/>
Uvidíš rodiče své, jsouť živi a zámožni slovou.‘<br class="calibre12"/>
&#160;&#160;&#160;&#160; Žena pak pravila k němu a tuto mu odpověď dala:<br class="calibre12"/>
‚Proč by to nemohlo být? Však jenom, chcete-li, plavci,<br class="calibre12"/>
přísežnou záruku dáti, že bez újmy připluji domů.‘<br class="calibre12"/>
Řekla, a lodníci hned, jak žádala, přísahu vyřkli.</p>

<p class="mlpversehomer">&#160;&#160;&#160;&#160; Když pak se zařekli všichni a přísahu skončili
řádně,<br class="calibre12"/>
žena se ozvala opět a plavcům pravila toto:<br class="calibre12"/>
‚Ticho! Ať žádný z vás teď nemluví se mnou ni slova<br class="calibre12"/>
z ostatních druhů vašich, když buďto mě v ulici potká,<br class="calibre12"/>
nebo snad u studně kdes, sic někdo by starcovi o tom<br class="calibre12"/>
donesl do domu zprávu, a ten by mě, úklady tuše,<br class="calibre12"/>
uvázal do tuhé vazby a vám též připravil zhoubu.<br class="calibre12"/>
Návrh ten v paměti mějte a pospěšte koupit si zboží!<br class="calibre12"/>
Ale až nákladu pln váš koráb konečně bude,<br class="calibre12"/>
rychle ať o tom zprávu mi do domu přinese někdo!<br class="calibre12"/>
Odnesu nádoby zlaté, jež právě mi do rukou padnou.<br class="calibre12"/>
&#160;&#160;&#160;&#160; Ještě však jiný plat bych ráda vám za dovoz dala:<br class="calibre12"/>
Chlapečka na péči mám, jejž vznešený otec má v domě —<br class="calibre12"/>
taký to čipera malý, jenž za mnou ze dveří běha. —<br class="calibre12"/>
Toho bych přivedla na loď — on získá vám nesmírnou cenu,<br class="calibre12"/>
když jej prodáte někam, kde cizí řečí se mluví.‘<br class="calibre12"/>
&#160;&#160;&#160;&#160; To jim pravila služka a v krásný odešla palác.</p>

<p class="mlpversehomer">&#160;&#160;&#160;&#160; Ještě se po celý rok tam lodníci zdrželi u nás,<br class="calibre12"/>
na dutém korábu jsouce, a hojné sháněli zboží.</p>

<p class="mlpversehomer">&#160;&#160;&#160;&#160; Když měl dutý ten koráb už odplout, nákladu plný,<br class="calibre12"/>
tehdáž poslali posla, by dívčině o tom dal zprávu.<br class="calibre12"/>
Přišel prohnaný muž k nám do domu, nesa tam řetěz,<br class="calibre12"/>
který byl ze zlata zroben a proložen z jantaru články.<br class="calibre12"/>
&#160;&#160;&#160;&#160; V ženské komnatě služky a s nimi i velebná matka<br class="calibre12"/>
řetěz do rukou braly a, dychtivě hledíce na něj,<br class="calibre12"/>
nabídly kupní cenu.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; On na dívku potajmu kývl.<br class="calibre12"/>
Když pak na ni už kývl a k duté odkvapil lodi,<br class="calibre12"/>
služka mě za ruku vzala a z otcova paláce vedla.<br class="calibre12"/>
Přední komnatou jdouc, tam nalezla stolky a číše<br class="calibre12"/>
mužů, již jídali tamo a společně bývali s otcem,<br class="calibre12"/>
tehdy však na schůzi kmetů a na sněm národa vyšli.<br class="calibre12"/>
Tři tam poháry vzala a honem skryvši je pod šat<br class="calibre12"/>
nesla je ven. Já šel jsem s ní v své prostotě dětské.</p>

<p class="mlpversehomer">&#160;&#160;&#160;&#160; Zapadlo jasné slunce, a stíny již halily cesty,<br class="calibre12"/>
když již ve vzorný přístav jsme přibyli kročejem rychlým<br class="calibre12"/>
v místo, kde foinícká loď již vyplout se chystala rychlá.<br class="calibre12"/>
Oni tu do lodi vešli a vlhkou se plavili drahou,<br class="calibre12"/>
na koráb vzavše i nás. Zeus za nimi posílal vítr.</p>

<p class="mlpversehomer">&#160;&#160;&#160;&#160; Po šest napořád dní, jak ve dne, tak v noci, jsme
pluli.<br class="calibre12"/>
Když však Kronovec Zeus již sedmé jitro nám poslal,<br class="calibre12"/>
Artemis, střelkyně šípů, tu ženštinu střelila tehdy.<br class="calibre12"/>
&#160;&#160;&#160;&#160; Slétla jak potápka mořská, až bouchlo to, do vody na dně,<br class="calibre12"/>
mužstvo ji hodilo v tůň, chtíc rybám a tuleňům mořským<br class="calibre12"/>
v kořist ji dát, já sám tam zbyl, v svém srdci jsa sklíčen.<br class="calibre12"/>
Vítr a příval vln jich koráb k Ithace přihnal.<br class="calibre12"/>
Tam pak Láertés vládce mě koupil z vlastního jmění.<br class="calibre12"/>
&#160;&#160;&#160;&#160; Tak tedy tento zde kraj jsem spatřil na vlastní oči.“</p>

<p class="mlpversehomer">&#160;&#160;&#160;&#160; Odysseus, vládyka jasný, zas odvětil pastýři takto:<br class="calibre12"/>
„Velice, Eumaie milý, jsi dojal srdce mi v hrudi,<br class="calibre12"/>
tohleto všecko mi líče, co útrap vytrpěl’s v duši.<br class="calibre12"/>
Avšak k nehodám těmto ti přec jen i propůjčil štěstí<br class="calibre12"/>
Zeus, když, vytrpěv mnoho, ses dostal do domu muže<br class="calibre12"/>
hodného, který ti dá též potřebný pokrm i nápoj,<br class="calibre12"/>
řádně, že možno ti žít s ním příjemně.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Já ale
chudák<br class="calibre12"/>
bloudím od města k městu a nyní přicházím k tobě.“<br class="calibre12"/>
&#160;&#160;&#160;&#160; Taková byla jich řeč, již navzájem mluvili k sobě.<br class="calibre12"/>
&#160;&#160;&#160;&#160; Potom se oddali spánku, ne na dlouho, nýbrž jen krátce:<br class="calibre12"/>
Jitřena zlatotrůnná se zjevila.</p>

<h3 class="mlpuroven3odysseia" title="Télemachos u Eumaia. Setkání s otcem" id="sigil_toc_id_47">Télemachos u Eumaia.
Setkání s otcem<a href="../Text/odysseia_036.html#_ftn12" title="" class="pcalibre1 pcalibre" id="_ftnref12"><span class="msofootnotereference"><span class="calibre19"><span class="msofootnotereference"><span class="calibre17">[12]</span></span></span></span></a></h3>

<p class="mlpversehomer">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Sklonili stožár<br class="calibre12"/>
druhové Télemachovi a snímali u břehu plachty,<br class="calibre12"/>
chvatně, a na stanoviště svůj koráb přihnali vesly.<br class="calibre12"/>
Potom spustili kotvu a vázali ku břehu kormu,<br class="calibre12"/>
načež na mořský břeh též sami se z korábu brali.<br class="calibre12"/>
Tam pak si strojili jídlo a mísili jiskrné víno.</p>

<p class="mlpversehomer">&#160;&#160;&#160;&#160; Když pak žízeň a hlad již nadobro zahnali všichni,<br class="calibre12"/>
rozumný Télemachos k nim počal mluviti takto:<br class="calibre12"/>
„Přátelé, rovnou k městu teď veslujte s korábem černým,<br class="calibre12"/>
já se však na pole vydám a také k pastuchům zajdu,<br class="calibre12"/>
večer, až pozemky shlédnu, se opět do města vrátím.<br class="calibre12"/>
Ráno pak příští den vám v odměnu za průvod cesty<br class="calibre12"/>
dobrý předložím kvas jak masa, tak libého vína.“<br class="calibre12"/>
&#160;&#160;&#160;&#160; Jemu zas Theoklymenos dal odpověď, podobný bohům:<br class="calibre12"/>
„Ale kam já, můj synu, mám jít, v čí obydlí vstoupit<br class="calibre12"/>
zdejších velmožů mám, již na skalné Ithace vládnou?<br class="calibre12"/>
Či k tvé mateři přímo a do domu tvého se vydat?“<br class="calibre12"/>
&#160;&#160;&#160;&#160; Rozumný Télemachos mu na to dal odpověď tuto:<br class="calibre12"/>
„Jistě bych jindy tě rád též do domu našeho pozval,<br class="calibre12"/>
neboť tam jídla je hojně, i nápojů, ale ty sám bys<br class="calibre12"/>
měl se tam hůř. Já odejdu teď, má matka tě ani<br class="calibre12"/>
nespatří: velice zřídka se mužům ukáže v domě,<br class="calibre12"/>
nýbrž tkanivo tká, jich vzdálena, v komnatě horní.<br class="calibre12"/>
Jiného muže ti však teď naznačím, k němuž bys došel:<br class="calibre12"/>
Eurymachos to jest, syn statného Polyba slavný.<br class="calibre12"/>
Na něho ithacký lid teď s úctou jak na boha hledí:<br class="calibre12"/>
Jest on nad jiné přední a ze všech nejvíce hledí<br class="calibre12"/>
matku si za ženu vzít a důstojnost otcovu získat.<br class="calibre12"/>
&#160;&#160;&#160;&#160; To však jediný ví tam na nebi Olympský vládce,<br class="calibre12"/>
zdali snad záhuby den jim nesešle před svatbou ještě.“</p>

<p class="mlpversehomer">&#160;&#160;&#160;&#160; Toto když děl, vtom zprava jim pták tam přiletěl,
jestřáb,<br class="calibre12"/>
Foibův to rychlý posel.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;Ten ve vzduchu holuba nesa,<br class="calibre12"/>
škubal jej ve svých drápech a peří s tohoto ptáka<br class="calibre12"/>
shazoval v střed mezi koráb a samého Télemacha.<br class="calibre12"/>
&#160;&#160;&#160;&#160; Rychle tu Theoklymenos jej zavolal opodál druhů,<br class="calibre12"/>
pravici vřele mu stiskl a těmito promluvil slovy:<br class="calibre12"/>
„Nikterak bez vůle bohů ti pták ten nesletěl zprava,<br class="calibre12"/>
neboť pohleděv naň, jsem poznal věštného ptáka:<br class="calibre12"/>
Nad váš není tu rod, jenž mohl by v ithacké zemi<br class="calibre12"/>
býti kdy královským více, vy na věky budete mocni!“<br class="calibre12"/>
&#160;&#160;&#160;&#160; Rozumný Télemachos mu na to dal odpověď tuto:<br class="calibre12"/>
„Kéž by jen, milý hoste, ta řeč tvá splněna byla!<br class="calibre12"/>
Pak bys za krátký čas mou přízeň a přehojné dary<br class="calibre12"/>
poznal, a kdo by tě potkal, by každý velebil tebe.“</p>

<p class="mlpversehomer">&#160;&#160;&#160;&#160; K Peiraiu, věrnému druhu, pak promluvil těmito
slovy:<br class="calibre12"/>
„Peiraie, Klytiův synu, i v ostatních věcech’s mne nejvíc<br class="calibre12"/>
poslušen ze druhů mých, již se mnou do Pylu pluli,<br class="calibre12"/>
proto i teď v svůj dům hleď zavést cizince toho,<br class="calibre12"/>
tam jej pečlivě hosti a uctívej, nežli se vrátím!“<br class="calibre12"/>
&#160;&#160;&#160;&#160; Peiraios oštěpem slavný, mu zase dal odpověď tuto:<br class="calibre12"/>
„Kdybys i dlouhý čas tam zůstával, cizince já ti<br class="calibre12"/>
ošetřím, nebude tam mít o dary pohostné nouzi.“</p>

<p class="mlpversehomer">&#160;&#160;&#160;&#160; Takto mu děl, pak vstoupiv v loď, svým soudruhům
velel<br class="calibre12"/>
vstoupiti na svůj koráb a odvázat od břehu lana.<br class="calibre12"/>
Druhové vstoupili kvapně a k veslovým kolíkům sedli.<br class="calibre12"/>
&#160;&#160;&#160;&#160; Na nohy Télemachos si krásné opánky připjal,<br class="calibre12"/>
vzal si své silné dřevce, jež ostrým se končilo hrotem,<br class="calibre12"/>
s pokrovu korábu svého.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Ti spěchali odvázat lana,<br class="calibre12"/>
na vodu strčili koráb a do města pluli, jak velel<br class="calibre12"/>
milený Télemachos, jejž božský Odysseus zplodil.<br class="calibre12"/>
&#160;&#160;&#160;&#160; Nohy, jak kráčel rychle, jej nesly až do jeho dvorce,<br class="calibre12"/>
ve kterém množství vepřů měl nesmírné. Bydlil tam u nich<br class="calibre12"/>
pastýř, vzácný to muž, jenž láskou pánům byl oddán.</p>

</div>
</body>
</html>