<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Odysseia</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection8">
<h2 class="mlpuroven2odyssea">ZPĚV VII</h2>

<h3 class="mlpuroven3odysseia" title="Odysseus hostem krále Alkinoa" id="sigil_toc_id_15"><span class="mlpznakkurziva11b">Odysseus hostem krále Alkinoa</span><a href="../Text/odysseia_036.html#_ftn7" title="" class="pcalibre1 pcalibre" id="_ftnref7"><span class="msofootnotereference"><span class="calibre16"><span class="msofootnotereference"><span class="calibre17">[7]</span></span></span></span></a></h3>

<p class="mlpversehomer">Prosil tak Odysseus slavný, jenž tolik zápasů přestál,<br class="calibre12"/>
zatím co silní mezci se s dívkou do města brali.<br class="calibre12"/>
&#160;&#160;&#160;&#160; Ale když k přeslavnému se blížila otcovu sídlu,<br class="calibre12"/>
stanula před vchodem domu, a bratří podobní bohům<br class="calibre12"/>
shlukli se kolem sestry a ihned zpode jha vozu<br class="calibre12"/>
jali se vypřáhat mezky a do domu nosili roucha.<br class="calibre12"/>
Dívčina v ložnici svou pak spěchala. Komorná její,<br class="calibre12"/>
z Apeiry Eurymedúsa, jí ihned rozžehla oheň.<br class="calibre12"/>
Z Apeiry Eurymedúsu kdys přivezly prohnuté lodi,<br class="calibre12"/>
vládci ji vybrali v dar, vždyť vládyka Alkinoos<br class="calibre12"/>
všechněm Faiékům vládl, a lid jak boha jej ctíval.<br class="calibre12"/>
Dceru pak bělostných loktů mu pěstila, Nausikau.<br class="calibre12"/>
Nyní jí rozžehla oheň a vnitř jí chystala jídlo.</p>

<p class="mlpversehomer">&#160;&#160;&#160;&#160; Tehdáž Odysseus vstav, šel do města. Athéna hustou<br class="calibre12"/>
tělo mu zakryla mhou, jsouc velice pečliva o něj,<br class="calibre12"/>
sice by z Faiéků hrdých snad některý, v cestu mu přijda,<br class="calibre12"/>
mohl jej tupiti slovy a po jeho jméně se ptáti.</p>

<p class="mlpversehomer">&#160;&#160;&#160;&#160; Ale když Odysseus měl již vkročit v rozkošné město,<br class="calibre12"/>
Pallas jiskrných zraků v té chvíli mu do cesty přišla<br class="calibre12"/>
v podobě mladé dívky, jež konev na vodu nesla.<br class="calibre12"/>
Stanula před ním přímo, a Odysseus slavný se tázal:<br class="calibre12"/>
„Nechtěla bys, mé dítě, mě zavést do domu muže,<br class="calibre12"/>
vladaře Alkinoa, jenž panuje nad tímto lidem?<br class="calibre12"/>
Neboť přicházím sem, muž cizí, zkoušený těžce,<br class="calibre12"/>
z ciziny, z daleké země, a proto tu nikoho neznám<br class="calibre12"/>
z lidí, co v krajině této a v městě své obydlí mají.“<br class="calibre12"/>
&#160;&#160;&#160;&#160; Pallas jiskrných zraků mu na to zas odvece takto:<br class="calibre12"/>
„Nuž já, tatíčku hoste, ti palác, jakož mi velíš,<br class="calibre12"/>
ukážu: nablízku má své obydlí statný můj otec.<br class="calibre12"/>
Hezky však potichu pojď, já cestou ti vůdkyní budu!<br class="calibre12"/>
&#160;&#160;&#160;&#160; Ty však si nevšímej lidí a nikoho na nic se neptej,<br class="calibre12"/>
neboť netrpí rád lid faiécký cizince v zemi,<br class="calibre12"/>
ani jich nehostí vlídně, když někdo sem odjinud přijde.<br class="calibre12"/>
Hbitým, plujícím vkvap, svým korábům důvěřujíce,<br class="calibre12"/>
brázdí nesmírnou tůň, vždyť toho jim Zemětřas popřál.<br class="calibre12"/>
Rychlé jsou jejich lodi jak myšlenka, nebo jak křídlo.“<br class="calibre12"/>
Tak tedy pravila k němu a napřed kráčela Pallas,<br class="calibre12"/>
chvatně a statný rek šel bohyni Athéně v patách.</p>

<p class="mlpversehomer">&#160;&#160;&#160;&#160; Z Faiéků proslulých plavbou však neviděl cizince
nikdo,<br class="calibre12"/>
ačkoli po městě šel jich středem. Nechtěla toho<br class="calibre12"/>
Pallas pletenců krásných a vznešená: okolo něho<br class="calibre12"/>
božské rozlila temno, vždyť měla oň starosti v duši.</p>

<p class="mlpversehomer">&#160;&#160;&#160;&#160; Divil se přístavům jejich a také souměrným lodím,<br class="calibre12"/>
divil se místům sněmův a městským předlouhým hradbám,<br class="calibre12"/>
vysokým, chráněným koly kol dokola — hotový zázrak.</p>

<p class="mlpversehomer">&#160;&#160;&#160;&#160; Ale když k přeskvostnému se dostali královu domu,<br class="calibre12"/>
Pallas jiskrných zraků tu počala mluviti takto:<br class="calibre12"/>
„To jest, tatíčku hoste, ten palác, který mi velíš<br class="calibre12"/>
ukázat. Vládci tam jsou, jak shledáš, živení Diem,<br class="calibre12"/>
kteří tam při hodech sedí. Ty dál jen kráčej a v srdci<br class="calibre12"/>
neboj se nic, vždyť smělý muž má zajisté v každém<br class="calibre12"/>
podniku lepší zdar, byť i odněkud odjinud přišel.<br class="calibre12"/>
Ty si však přede vším jiným hleď vyhledat královnu v domě!<br class="calibre12"/>
Árétu nazývá lid svou vládkyni. Pochází z téže<br class="calibre12"/>
rodiny, z které i král byl narozen, Faiéků vládce.<br class="calibre12"/>
&#160;&#160;&#160;&#160; Nejprve Nausithoovi byl Zemětřas Poseidon otcem,<br class="calibre12"/>
matkou pak Periboia, svou krásou nejspanilejší,<br class="calibre12"/>
chrabrého Eurymedonta to ze všech nejmladší dcera,<br class="calibre12"/>
který dřívějších dob byl králem Gigantů pyšných,<br class="calibre12"/>
ztratil však zpupný ten lid, též vlastní život svůj ztratil.<br class="calibre12"/>
&#160;&#160;&#160;&#160; S touto se Poseidon snoubil a zplodil chrabrého reka,<br class="calibre12"/>
vládyku Nausithoa, jenž nad lidem Faiéků vládl.<br class="calibre12"/>
Byli pak Alkinoos a Rhéxénór synové jeho.<br class="calibre12"/>
Rhéxénór, mladistvý choť, však bez synů, Stříbrnolukým<br class="calibre12"/>
Foibem byl sklán — jen jedinou choť v svém zanechal domě,<br class="calibre12"/>
Árétu.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160; Alkinoos ji potom za ženu pojav,<br class="calibre12"/>
vzdával jí takovou čest, jak žádná nebývá ctěna<br class="calibre12"/>
z žen, jež spravují dům, svým manželům poddány jsouce.<br class="calibre12"/>
Taká je zajisté čest jí vzdávána z celého srdce<br class="calibre12"/>
od jejích milých dítek i samého Alkinoa.<br class="calibre12"/>
Také však od lidí všech, již na ni jak bohyni hledí,<br class="calibre12"/>
vlídněji pozdravujíce, když městem kráčívá někdy.<br class="calibre12"/>
Však též důvtipem bystrým i ona je nadána hojně,<br class="calibre12"/>
ženám, jež v oblibě chová, i mužům smiřujíc sváry.<br class="calibre12"/>
Ona-li ve svém srdci ti přízniva, cizinče, bude,<br class="calibre12"/>
můžeš s jistotou doufat, že spatříš své milé a přijdeš<br class="calibre12"/>
v dům svůj s vysokým stropem a do své otcovské země.“<br class="calibre12"/>
&#160;&#160;&#160;&#160; Pallas jiskrných zraků zas odešla po těchto slovech<br class="calibre12"/>
po mořské nezmorné pláni, když z luzné Scherie vyšla.<br class="calibre12"/>
Přišla pak do Marathónu, pak do Athén širokých ulic<br class="calibre12"/>
v pevný dům Erechthéův.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Tou dobou Odysseus kráčel<br class="calibre12"/>
v slavný dům Alkinoův a počal přemýšlet v duši,<br class="calibre12"/>
před domem zastaviv krok, než na práh kovový vstoupil.</p>

<p class="mlpversehomer">&#160;&#160;&#160;&#160; Jako by ze slunce zář neb z měsíce svítila jasná<br class="calibre12"/>
po domě s vysokým krytem, jenž patřil chrabrému králi!<br class="calibre12"/>
Stěny tam stavěné z mědi i vpravo i vlevo se táhly<br class="calibre12"/>
od prahu k pozadí síně, kol vroubené z ocele římsou.<br class="calibre12"/>
Pevný vladařův dům byl zavírán zlatými dveřmi,<br class="calibre12"/>
veřeje stříbrné byly a vězely v kovovém prahu,<br class="calibre12"/>
horní byl ze stříbra práh, byl zlatý ve dveřích kroužek.<br class="calibre12"/>
Zlatí po obou stranách, i stříbrní, byli tam psové,<br class="calibre12"/>
které Héfaistos sám byl zhotovil zkušenou myslí<br class="calibre12"/>
chrabrému Alkinoovi, by hlídali komnaty jeho.<br class="calibre12"/>
Psové ti nesmrtní byli a mladí po všecky časy.<br class="calibre12"/>
Sedadla opřená o zeď tam napravo, nalevo byla<br class="calibre12"/>
od prahu k pozadí řadou, a jemné ležely na nich<br class="calibre12"/>
pokrývky, tkané krásně, jež dovedně zrobily ženy.<br class="calibre12"/>
Na těch faiéčtí vůdci si v komnatě sedávali,<br class="calibre12"/>
když tam jedli a pili a hojnost mívali všeho.<br class="calibre12"/>
&#160;&#160;&#160;&#160; Byly tam postavy chlapců, jež ze zlata zrobeny jsouce,<br class="calibre12"/>
na pevných podstavcích stály, a pochodně plály jim v rukou,<br class="calibre12"/>
hostům svítíce v noci, když v paláci slavili hody.</p>

<p class="mlpversehomer">&#160;&#160;&#160;&#160; Padesát služebných žen má ve svém paláci vladař.<br class="calibre12"/>
Jedny z nich pšenici žlutou mu melou na ručních mlýnech,<br class="calibre12"/>
jiné tkaniny tkají a jiné předou zas přádlo,<br class="calibre12"/>
sedíce v pohybu čilém jak štíhlé osiky listí.<br class="calibre12"/>
Z pláten setkaných hustě pak plynný skapuje olej.<br class="calibre12"/>
&#160;&#160;&#160;&#160; Právě jak faiécký muž jest ze všech nejvíce zběhlý<br class="calibre12"/>
střelhbitě po moři hnát své koráby, zrovna tak ženy<br class="calibre12"/>
dovedou tkaniny tkát, vždyť Pallas jim Athénská dala<br class="calibre12"/>
dovednost v překrásných pracích a rozum nadmíru bystrý.</p>

<p class="mlpversehomer">&#160;&#160;&#160;&#160; Za dvorem veliký sad jest rozložen poblíže vchodu,<br class="calibre12"/>
jiter čtyř, kol s obou stran jest ohrada sadu.<br class="calibre12"/>
Vysoké stromoví v něm jest viděti rostoucí bujně:<br class="calibre12"/>
marhany, hruškové kmeny i jabloně s ovocem skvostným,<br class="calibre12"/>
smokvoně sladkých plodův a olivy rostoucí bujně.<br class="calibre12"/>
Plodů tam nechybí nikdy, ni nehynou v zimě ni v létě,<br class="calibre12"/>
nýbrž jich po celý rok jest dostatek, stále a stále,<br class="calibre12"/>
jemným Zefyru vánkem se rodí nebo již zrají.<br class="calibre12"/>
Za hruškou hruška tam zrá, tam za jabkem dozrává jabko,<br class="calibre12"/>
po fících zrají fíky a po hroznech dozrává hrozen.<br class="calibre12"/>
Též tam viničný sad jest vysázen úrody velké:<br class="calibre12"/>
jedna té vinice část jest výslunná na rovném místě,<br class="calibre12"/>
pražená slunečním žárem. Tam jednak sbírají hrozny,<br class="calibre12"/>
jednak je lisují už — zas jinde jsou kyselky vpředu,<br class="calibre12"/>
sotvaže opadal květ, však jiné už temně se barví.<br class="calibre12"/>
Za krajním pořadím rév jsou záhony vzdělané krásně,<br class="calibre12"/>
plné všelikých zelin a úrodou stále se skvějí.<br class="calibre12"/>
&#160;&#160;&#160;&#160; Uvnitř je pramenů dvé, z nichž jeden se rozlévá celou<br class="calibre12"/>
zahradou, druhý zdroj zas pod dvorní zápraží teče<br class="calibre12"/>
směrem k hrdému domu, kdež měšťané čerpají vodu.<br class="calibre12"/>
Tak ten královský dům byl božstvem vykrášlen skvostně.<br class="calibre12"/>
&#160;&#160;&#160;&#160; Odysseus stál tam a žasl, jenž tolik zápasů přestál.</p>

<p class="mlpversehomer">&#160;&#160;&#160;&#160; Když však všemu se dost již ve své nadivil mysli,<br class="calibre12"/>
honem překročil práh, pak vstoupiv do nitra domu,<br class="calibre12"/>
shledal, jak Faiéků vůdci a vládcové Argovu vrahu,<br class="calibre12"/>
Hermovi bystrého zraku, svou úlitbu z pohárů činí,<br class="calibre12"/>
kterého naposled ctí, když mají už na lůžko jíti.<br class="calibre12"/>
On pak komnatou šel, jenž tolik už podstoupil bojů,<br class="calibre12"/>
hustou jsa zahalen mhou, v niž bohyně Pallas ho skryla,<br class="calibre12"/>
až již k Árétě přišel a ke králi Alkinoovi.<br class="calibre12"/>
&#160;&#160;&#160;&#160; Odysseus kněžniných kolen se oběma rukama chopil —<br class="calibre12"/>
když se vtom božský mrak zas rozptýlil okolo něho.<br class="calibre12"/>
Všichni se ztišili v ráz, když v paláci uzřeli muže,<br class="calibre12"/>
s podivem hledíce naň. —<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Vtom snažně ji Odysseus prosil:<br class="calibre12"/>
„Áréto, jejíž otec jest Rhéxénór podobný bohům,<br class="calibre12"/>
k choti a kolenům tvým, když mnoho jsem zkusil, jdu s prosbou,<br class="calibre12"/>
jakož i ke tvým hostům.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Těm bohové požehnat račtež<br class="calibre12"/>
v žití, a každý z nich nechť vlastním zanechá dítkám<br class="calibre12"/>
hojný majetek v domě a úděl národem daný!<br class="calibre12"/>
Průvod mi připravte, prosím, bych přišel do země rodné,<br class="calibre12"/>
rychle, vždyť vzdálen jsa svých, tak dlouho již útrapy snáším!“<br class="calibre12"/>
Takovou pronesl prosbu a ke krbu do prachu sedl,<br class="calibre12"/>
k ohni. I umlkli všichni, a úplné nastalo ticho.</p>

<p class="mlpversehomer">&#160;&#160;&#160;&#160; Hrdinský Echenéos k nim po chvíli mluviti počal,<br class="calibre12"/>
který byl věkem starší než ostatní Faiéci všichni,<br class="calibre12"/>
v řečech však vynikal zvlášť — znalť mnohé věci a dávné.<br class="calibre12"/>
Dobře to smýšleje s ním, k nim promluvil těmito slovy:<br class="calibre12"/>
„Vladaři, nikterak hezké a slušné tohleto není,<br class="calibre12"/>
když je tu na zemi host, tam při krbu v popelu sedě,<br class="calibre12"/>
tito pak prodlévají a na tvé čekají slovo.<br class="calibre12"/>
Pročež cizince zvedni a na křeslo stříbrnohřebé<br class="calibre12"/>
sednout mu vel, pak héroldům kaž nám v měsidlech ještě<br class="calibre12"/>
s vodou namísit víno, ať vzdáme i bleskovládci<br class="calibre12"/>
Diovi čest, jejž prosebník ctný svým průvodcem mívá.<br class="calibre12"/>
Klíčnice večeři též ať ze zásob hostovi podá!“</p>

<p class="mlpversehomer">&#160;&#160;&#160;&#160; Vladař bujaré síly, jak uslyšel výpověď tuto,<br class="calibre12"/>
k cizinci Odysséu, jenž statný byl, důmyslu plný,<br class="calibre12"/>
došel, jej od krbu zdvihl a posadil na skvoucí křeslo,<br class="calibre12"/>
přikázav mužnému synu, by povstal, Láodamantu,<br class="calibre12"/>
který mu po boku seděl a kterého miloval nejvíc.</p>

<p class="mlpversehomer">&#160;&#160;&#160;&#160; Vodu vtom v konvici zlaté, a překrásné, přinesla
služka,<br class="calibre12"/>
vlila ji v stříbrnou mísu, by mohli si umýti ruce,<br class="calibre12"/>
načež hlazený stůl jim každému stavěla vpředu.<br class="calibre12"/>
&#160;&#160;&#160;&#160; Klíčnice ctná jim přinesla chléb, jejž na stolky dala,<br class="calibre12"/>
přidavši jídel hojně, jež ochotně ze zásob nesla.<br class="calibre12"/>
Odysseus jedl a pil, jenž tolik zápasů přestál.<br class="calibre12"/>
&#160;&#160;&#160;&#160; Vladař bujaré síly se ke svému héroldu ozval:<br class="calibre12"/>
„Měsidlo, Pontonoe, teď naplň a v komnatě všechněm<br class="calibre12"/>
rozdej lahodné víno, ať vzdáme i bleskovládci<br class="calibre12"/>
Diovi čest, jejž prosebník ctný svým průvodcem mívá!“<br class="calibre12"/>
Řekl, a Pontonoos jim lahodné namísiv víno,<br class="calibre12"/>
rozdal je po řadě všem, když nalil k oběti v číše.</p>

<p class="mlpversehomer">&#160;&#160;&#160;&#160; Ale když ulili bohům a pili dle libosti srdce,<br class="calibre12"/>
tenkráte Alkinoos se ujal slova a pravil:<br class="calibre12"/>
„Nyní, Faiéků vůdci a vládcové, slyšte má slova,<br class="calibre12"/>
abych promluvil k vám, jak duch v mé hrudi mi velí!<br class="calibre12"/>
Již jste se najedli dost, teď jděte už domů se vyspat!<br class="calibre12"/>
Ráno pak větší počet si pozveme obecních starších,<br class="calibre12"/>
v domě tu poctíme hosta a potom nesmrtným bohům<br class="calibre12"/>
krásné oběti vzdáme, a potom výpravu jeho<br class="calibre12"/>
budeme na péči mít, ať bez trudu, beze vší práce<br class="calibre12"/>
host jest vypraven námi a do země otcovské přijde,<br class="calibre12"/>
rychle a k radosti své, byť z velké pocházel dálky,<br class="calibre12"/>
aby ho nehoda zlá snad nestihla uprostřed cesty,<br class="calibre12"/>
nežli by do země své byl dopraven. — Doma pak ovšem<br class="calibre12"/>
bude mu snášeti všecko, co osud a sudičky kruté<br class="calibre12"/>
upředly v rodný mu den, v němž máť jej zrodila na svět.<br class="calibre12"/>
&#160;&#160;&#160;&#160; Pakli však některý bůh sem sestoupil s nebeských výšin,<br class="calibre12"/>
jinou patrně věc nám bohové nebeští strojí,<br class="calibre12"/>
neboť jindy se vždycky nám bohové dávají vidět<br class="calibre12"/>
v pravé podobě své, když konáme přeslavné žertvy.<br class="calibre12"/>
Tu pak hodují při nás a sedí pospolu s námi.<br class="calibre12"/>
&#160;&#160;&#160;&#160; Někdo-li na cestě z nás, byť samoten, s nimi se potká,<br class="calibre12"/>
žádný se netají z nich — jsmeť blízcí příbuzní jejich,<br class="calibre12"/>
stejně jak Kyklopové a Gigantů divoké plémě.“</p>

<p class="mlpversehomer">&#160;&#160;&#160;&#160; Důvtipný Láertův syn zas těmito odvětil slovy:<br class="calibre12"/>
„Zřekni se myšlenky té, ó vladaři! Já přece nijak<br class="calibre12"/>
nejsem podoben bohům, co sídlí na nebi širém,<br class="calibre12"/>
vzrůstem ni postavou svou, než toliko smrtelným lidem.<br class="calibre12"/>
O komkoli vám známo, že nejvíce z veškerých lidí<br class="calibre12"/>
žalostí má, pak jistě i já jsem strastmi mu roven.<br class="calibre12"/>
Avšak ještě i víc bych neštěstí vyprávět mohl,<br class="calibre12"/>
co jsem všelikých běd již vytrpěl po vůli boží.<br class="calibre12"/>
&#160;&#160;&#160;&#160; Teď však nechte mne jíst, ač velmi jsem na duchu stísněn!<br class="calibre12"/>
Neníť drzejší věc, než hrozný žaludek v těle,<br class="calibre12"/>
neboť si vynutí vždycky, byť násilím, aby ho každý<br class="calibre12"/>
dbal, byť velmi byl týrán a velkou žalost měl v duši.<br class="calibre12"/>
Tak teď i já mám na srdci žal — však žaludek stále<br class="calibre12"/>
nutí mě k jídlu a pití a vyhání ostatní všecko<br class="calibre12"/>
z paměti, co jsem kdy zkusil, a káže mi dosyta pojíst.</p>

<p class="mlpversehomer">&#160;&#160;&#160;&#160; Vy však popilte sobě, hned po ránu, s úsvitem Zory,<br class="calibre12"/>
byste mě nešťastného zas do země zavezli rodné,<br class="calibre12"/>
třeba i po dlouhých strastech!<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Ať zahynu, jenom
když uzřím<br class="calibre12"/>
majetek svůj, svou čeleď i palác s vysokým krytem!“<br class="calibre12"/>
Řekl, a všichni tu řeč hned schválili, každý byl pro to,<br class="calibre12"/>
aby byl vypraven host, jenž řádná promluvil slova.</p>

<p class="mlpversehomer">&#160;&#160;&#160;&#160; Ale když ulili bohům a pili dle libosti srdce,<br class="calibre12"/>
všickni se rozešli k spánku, a každý šel do svého domu.<br class="calibre12"/>
V komnatě jedině on byl doposud, Odysseus slavný,<br class="calibre12"/>
Aréta poblíž něho i vladař podobný bohům<br class="calibre12"/>
seděli, náčiní stolní pak sklízely služebné ženy.</p>

<p class="mlpversehomer">&#160;&#160;&#160;&#160; Áréta bělostných loktů tu první počala mluvit,<br class="calibre12"/>
neboť sukni a plášť hned poznala, spatřivši krásný<br class="calibre12"/>
oděv, jejž utkala sama i její služebné ženy.<br class="calibre12"/>
Proto se ozvala takto a mluvila perutná slova:<br class="calibre12"/>
„Na jednu věc, můj hoste, já sama se nejdřív tě zeptám:<br class="calibre12"/>
kdopak a odkud jsi rodem? — A od koho dostal’s ta roucha?<br class="calibre12"/>
Neděl’s, že na ostrov náš ses dostal po moři bloudě?“</p>

<p class="mlpversehomer">&#160;&#160;&#160;&#160; Důvtipný Láertův syn jí odvětil těmito slovy:<br class="calibre12"/>
„Těžká to, královno, věc, bych podal ti zevrubnou zprávu,<br class="calibre12"/>
když tak přehojně strastí mi bohové nebeští dali.<br class="calibre12"/>
Já však povím ti přec, nač ptala ses, chtějíc to zvědět.<br class="calibre12"/>
Ostrov kýs Ógygie se rozkládá daleko v moři,<br class="calibre12"/>
bydlí tam Kalypsó lstná, jež z Atlanta zplozena byla,<br class="calibre12"/>
bohyně pletenců krásných, a vznešená, se kterou vůbec<br class="calibre12"/>
nikdo se nestýká z bohů ni žádný ze smrtných lidí.<br class="calibre12"/>
Mne jen nešťastného jí ke krbu přivedlo božstvo,<br class="calibre12"/>
samotného, vždyť Zeus loď rychlou mi zářivým bleskem<br class="calibre12"/>
srazil doprostřed moře a celou mi úplně rozbil.<br class="calibre12"/>
Ostatní druhové zdatní mi tenkrát zhynuli všichni,<br class="calibre12"/>
já ale objal jsem kýl své vlastní prohnuté lodi,<br class="calibre12"/>
hnán jsem byl po devět dní, až v desátém za černé noci<br class="calibre12"/>
na ostrov Ógygii mě zahnali bozi. Tam bydlí<br class="calibre12"/>
Kalypsó pletenců krásných a přemocná. Tato mě vzala<br class="calibre12"/>
v ochranu, hostila s péčí a pěstila, říkajíc často,<br class="calibre12"/>
že mi chce nesmrtnost dáti a mladost po všechny časy,<br class="calibre12"/>
avšak nemohla přec mé srdce mi přemluvit v hrudi.<br class="calibre12"/>
Tam jsem po sedm let byl trvale, smáčeje pořád<br class="calibre12"/>
slzami božský šat, jejž sama mi Kalypsó dala.<br class="calibre12"/>
Ale když osmý rok již nastoupil oběhem času,<br class="calibre12"/>
tehdy mě vybídla sama a rozkaz dala mi odplout,<br class="calibre12"/>
ať již na rozkaz Diův, ať její se změnila vůle.<br class="calibre12"/>
&#160;&#160;&#160;&#160; S prámem, jejž pevně jsem zrobil, mě vyslala, davši mi hojně<br class="calibre12"/>
jídla a libého vína a v božská mě oděvši roucha,<br class="calibre12"/>
vítr pak lahody plný a příznivý poslala za mnou.<br class="calibre12"/>
Celých sedmnáct dní jsem mořskou hladinu brázdil,<br class="calibre12"/>
ale v den osmnáctý se stinné mi zjevilo horstvo<br class="calibre12"/>
této zde krajiny vaší — a milé mi zplesalo srdce.<br class="calibre12"/>
Avšak žel, vždyť znova mě strast zas potkati měla<br class="calibre12"/>
hojná, již Poseidáón mi poslal, chvějící zemí,<br class="calibre12"/>
povzbudiv prudké větry — a takto mi zamezil cestu:<br class="calibre12"/>
Vzbouřil nesmírné moře, a hrozná mi nedala vlna,<br class="calibre12"/>
abych, sténaje těžce, tím prámem byl unášen dále.<br class="calibre12"/>
Potom mi rozbila prám zlá vichřice — já ale přece,<br class="calibre12"/>
plavaje, tuto zde tůň jsem přebrodil šťastně a včera<br class="calibre12"/>
větrem a přívalem vln byl k vaší pevnině přihnán.<br class="calibre12"/>
&#160;&#160;&#160;&#160; Když jsem vystoupit chtěl, vln příval téměř mě zničil<br class="calibre12"/>
u břehu, na velké skály a žalostné místo mě vrhnuv.<br class="calibre12"/>
Já však se uhnul zas nazpět a, plavaje, konečně v říční<br class="calibre12"/>
vplul jsem proud, kdež na zemi vstup byl nejlepší ze všech,<br class="calibre12"/>
hladký a prostý skalin, kde jistý byl od větru úkryt.<br class="calibre12"/>
Klesnuv, pomalu sil jsem nabýval. Přišla pak božská<br class="calibre12"/>
noc. Já vystoupiv ven z té nebem živené řeky,<br class="calibre12"/>
usnul jsem v hustém křoví, když hojné jsem na sebe listí<br class="calibre12"/>
shrnul. Tu na oči mé bůh rozestřel předlouhý spánek.<br class="calibre12"/>
Tam v té hromadě listí, jsa smuten v mileném srdci,<br class="calibre12"/>
spal jsem po celou noc, spal ráno — i v poledne ještě.<br class="calibre12"/>
Slunce se chýlilo níže, a sladký mě opustil spánek.</p>

<p class="mlpversehomer">&#160;&#160;&#160;&#160; Tu pak na břehu mořském jsem spatřil služky tvé
dcery<br class="calibre12"/>
hráti a uprostřed nich tvou rozenku, bohyním rovnou.<br class="calibre12"/>
Prosil jsem. Šlechetný duch tvé rozence nechyběl pranic,<br class="calibre12"/>
že by se nenadál nikdo, když s mladším se člověkem sejde,<br class="calibre12"/>
že by si počínal takto — věk mladší má rozvahy málo.<br class="calibre12"/>
Dala mi hojnost jídla, a také jiskrné víno,<br class="calibre12"/>
kázala umýt se v řece a dala mi tohleto roucho.<br class="calibre12"/>
Tak jsem, ač velice truchliv, ti skutečnou pověděl pravdu.“</p>

<p class="mlpversehomer">&#160;&#160;&#160;&#160; Na to pak Alkinoos mu odvětil těmito slovy:<br class="calibre12"/>
„Není to vhodné právě, co moje si smyslila dcera,<br class="calibre12"/>
ježto tě nevedla hned sem do domu s družinou dívek<br class="calibre12"/>
služebných, vždyť přec k ní ses nejdřív obrátil s prosbou!“<br class="calibre12"/>
&#160;&#160;&#160;&#160; Důvtipný Láertův syn zas těmito odvětil slovy:<br class="calibre12"/>
„Nerač pro tuto věc svou vzornou kárati dceru!<br class="calibre12"/>
Ona mě vybídla hned, bych s jejími služkami kráčel.<br class="calibre12"/>
Já však nechtěl jsem sám, vždyť bázeň a ostych mi bránil,<br class="calibre12"/>
že by se nějak tvůj duch snad zachmuřil, kdybys to viděl,<br class="calibre12"/>
vždyť jsme my synové lidští zde na světě dráždivi příliš.“<br class="calibre12"/>
&#160;&#160;&#160;&#160; Na to pak Alkinoos mu odvětil těmito slovy:<br class="calibre12"/>
„Nikterak není, hoste, v mých prsou takové srdce,<br class="calibre12"/>
které by vzkypělo marně — jest ve všem zachovat míru!<br class="calibre12"/>
Kéž by jen, otče ty Zéve i Athéno, kéž by jen, Foibe,<br class="calibre12"/>
takový muž, jak ty’s, jenž se mnou stejně by smýšlel,<br class="calibre12"/>
manželem byl mé dcery a mým se pak nazýval zetěm!<br class="calibre12"/>
Já bych ti daroval palác a hojný majetek k tomu,<br class="calibre12"/>
kdybys tu zůstati chtěl. Však nechceš-li, nikdo tě tady<br class="calibre12"/>
z Faiéků zdržovat nesmí — kéž Diu se nezlíbí toto!<br class="calibre12"/>
Výpravu do vlasti tvé jsem stanovil, abys to věděl,<br class="calibre12"/>
na zítřek: ty budeš ležet a spánkem překonán spáti,<br class="calibre12"/>
oni tě klidným mořem pak povezou, až by ses dostal<br class="calibre12"/>
do své vlasti a domu, a kam by se zlíbilo tobě,<br class="calibre12"/>
byť by to o mnoho dál než na samu Euboiu bylo,<br class="calibre12"/>
jež prý nejdále jest, jak tvrdí plavcové naši,<br class="calibre12"/>
kteří přišli až tam, když rusého Rhadamanthya<br class="calibre12"/>
vezli, jenž Titya chtěl kdys navštívit, rozence Země.<br class="calibre12"/>
Avšak i tam kdys přišli a dojeli bez trudu k svému<br class="calibre12"/>
cíli a v tentýž den zas nazpět dopluli domů.<br class="calibre12"/>
Všaktě to poznáš i sám, oč koráby moje a plavci<br class="calibre12"/>
veslem vířiti tůň jsou nejlíp cvičeni ze všech.“<br class="calibre12"/>
&#160;&#160;&#160;&#160; Zplesal tu Odysseus slavný, jenž tolik zápasů přestál.<br class="calibre12"/>
Potom počal se modlit a mluvil těmito slovy:<br class="calibre12"/>
„Kéž by mi, Kronovče Zéve, co slíbil, vyplnil všecko<br class="calibre12"/>
Faiéků král! Ten po všechen čas nechť po zemi žírné<br class="calibre12"/>
nezmarnou oslavu má, však já kéž do vlasti přijdu!“<br class="calibre12"/>
Taková byla jich řeč, již navzájem mluvili k sobě.</p>

<p class="mlpversehomer">&#160;&#160;&#160;&#160; Aréta bělostných loktů pak velela služebným ženám<br class="calibre12"/>
v podloubí postavit lůžko a prostřít povlaky na ně<br class="calibre12"/>
krásné nachové barvy a rozestřít koberce přes ně,<br class="calibre12"/>
vlněné pokrývky navrch, by mohl se přikrýti jimi.<br class="calibre12"/>
Služebné z komnaty vyšly a v rukou světlo jim nesly.<br class="calibre12"/>
Když pak, pílíce kvapně, mu pevné ustlaly lůžko,<br class="calibre12"/>
přistouply k hostovi blíže a touto jej pobídly řečí:<br class="calibre12"/>
„Hoste, již odejdi spat — jest ustláno pro tebe lůžko!“<br class="calibre12"/>
Řekly, a na lože jíti mu velice vítáno bylo.<br class="calibre12"/>
&#160;&#160;&#160;&#160; Takto tam Odysseus spal, jenž tolik zápasů přestál,<br class="calibre12"/>
na lůžku zdobeném řezbou, jež v ozvučném podloubí stálo.<br class="calibre12"/>
Avšak Faiéků král spal v pozadí vysoké síně,<br class="calibre12"/>
v které mu královská choť již chystala postel a lůžko.</p>

</div>
</body>
</html>