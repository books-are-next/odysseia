<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Odysseia</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection8">
<h2 class="mlpuroven2odyssea">ZPĚV
IX</h2>

<p class="mlpversehomer">Důvtipný Láertův syn zas těmito odvětil slovy:<br class="calibre12"/>
„Mocný ty Alkinoe a nad lidi veškery slavný,<br class="calibre12"/>
krásná věru je věc být přítomen pěvcově písni,<br class="calibre12"/>
takého, jaký je tento, jenž hlasem roven je bohům.<br class="calibre12"/>
Jistěže lepšího nic, jak myslím, nelze si přáti,<br class="calibre12"/>
než když veškeren lid jest naplněn veselou myslí,<br class="calibre12"/>
když jsou hosté v domě a slyší pěvcovu píseň,<br class="calibre12"/>
sedíce pospolu v řadě, a před nimi stoly jsou plny<br class="calibre12"/>
chleba a hojného masa a číšník z měsidla víno<br class="calibre12"/>
čerpá, nalévá v číše a hostům je dokola nosí.<br class="calibre12"/>
Toť, jak za pravdu mám, jest, tuším, největší rozkoš.<br class="calibre12"/>
&#160;&#160;&#160;&#160; Tobě však zatoužil duch, bys po mých stenotu plných<br class="calibre12"/>
strastech se ptal, bych ještě i víc měl stesku i nářku.<br class="calibre12"/>
&#160;&#160;&#160;&#160; Copak ti tedy mám nejdřív a co ti mám naposled říci,<br class="calibre12"/>
když tak přehojně strastí mi nebeští bohové dali?<br class="calibre12"/>
&#160;&#160;&#160;&#160; Nejdřív jméno vám své teď vyjevím, byste i vy je<br class="calibre12"/>
znali, a já též vám, až záhubě uniknu šťastně,<br class="calibre12"/>
byl pak pohostný přítel, ač od vás daleko bydlím:<br class="calibre12"/>
&#160;&#160;&#160;&#160; Odysseus, Láertův syn, jsem já, jenž veškerým lidem<br class="calibre12"/>
znám jsem všemožnou lstí — má sláva až do nebe sahá.<br class="calibre12"/>
V Ithace, patrné z dálky, mám obydlí, pohoří na ní<br class="calibre12"/>
Nériton chvějící listím jest viděti, ostrovů vhodných<br class="calibre12"/>
k bydlení hojně je vůkol a jeden je druhému blízko:<br class="calibre12"/>
Dúlichion i Samé a Zakynthos porostlý lesem.<br class="calibre12"/>
Ithaka sama je nízká a nejvýš se rozkládá v moři,<br class="calibre12"/>
k západu, ostrovy druhé pak k východu leží a slunci,<br class="calibre12"/>
drsná, však pěstounka mládců je výborná — nemohu věru<br class="calibre12"/>
nad svou rodnou vlast nic sladšího na světě uzřít.<br class="calibre12"/>
&#160;&#160;&#160;&#160; Já sic Kalypsou nymfou byl v její jeskyni duté<br class="calibre12"/>
poután, bohyní jasnou, jež chtěla mě manželem míti,<br class="calibre12"/>
rovněž i aiajská Kirké mě ve svém poutala domě,<br class="calibre12"/>
mocná bohyně lstná, jež chtěla mě manželem míti,<br class="calibre12"/>
avšak nemohly přec mé srdce mi přemluvit v hrudi,<br class="calibre12"/>
neboť nad rodnou zemi a rodiče na světě není<br class="calibre12"/>
sladšího nic, byť někdo i dům měl bohatství plný<br class="calibre12"/>
v cizích krajinách někde, jsa od svých rodičů vzdálen.<br class="calibre12"/>
&#160;&#160;&#160;&#160; Tobě však vylíčím teď svůj návrat klopoty plný,<br class="calibre12"/>
který mi usoudil Zeus, když z trójské jsem země se vracel.</p>

<h3 class="mlpuroven3odysseia" title="Příhody Odysséovy" id="sigil_toc_id_16">Příhody Odysséovy<a href="../Text/odysseia_036.html#_ftn8" title="" class="pcalibre1 pcalibre" id="_ftnref8"><span class="msofootnotereference"><span class="calibre16"><span class="msofootnotereference"><span class="calibre17">[8]</span></span></span></span></a></h3>

<h3 class="mlpuroven3odysseia" id="sigil_toc_id_17">Kikonové</h3>

<p class="mlpversehomer"><span class="mlpznakkurziva11b">Z </span>Tróje mě unášel
vítr a ku městu Kikonů přihnal,<br class="calibre12"/>
k Ismaru.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Těm jsem pohubil lid, jich zpustošil město.<br class="calibre12"/>
Hojný po městě lup, též ženy jsme rozdali sobě,<br class="calibre12"/>
všecky, by o stejný díl z nás žádný ošizen nebyl.<br class="calibre12"/>
Tehdy jsem zval své druhy, co nejrychlej odtamtud prchnout,<br class="calibre12"/>
oni však, bláhový lid, mé výstrahy nechtěli dbáti.<br class="calibre12"/>
Tam pak hojné víno se na mořském pobřeží pilo,<br class="calibre12"/>
brav tam hojně byl klán, též lesklé, loudavé krávy.</p>

<p class="mlpversehomer">&#160;&#160;&#160;&#160;Zatím Kikoni prchli a volali Kikony druhé,<br class="calibre12"/>
sousedy své, již bydliště svá dál od břehu měli,<br class="calibre12"/>
lepší a četnější byli a uměli s válečných vozů<br class="calibre12"/>
s mužstvem sváděti boj — když potřeba bylo, i pěšky.<br class="calibre12"/>
&#160;&#160;&#160;&#160; Potom přišlo jich tolik, co z jara je listí a květů,<br class="calibre12"/>
časně, a tenkráte zlý nás Diův postihl osud,<br class="calibre12"/>
ubohý lid, jenž hojný žal pak snášeti musil.<br class="calibre12"/>
&#160;&#160;&#160;&#160; Stanuvše, počali bitvu, a válčíce u lodí rychlých,<br class="calibre12"/>
oštěpy kovových hrotů tam házeli naproti sobě.<br class="calibre12"/>
&#160;&#160;&#160;&#160; Dokud po ránu bylo a svaté vzrůstalo světlo,<br class="calibre12"/>
dotud, ač bylo jich více, jsme v obraně zdrželi útok,<br class="calibre12"/>
ale když jasné slunce se chýlilo k výpřeži býků,<br class="calibre12"/>
zvítězil Kikonů voj, nás Achajce na útěk zahnav.<br class="calibre12"/>
&#160;&#160;&#160;&#160; Po šesti z každé lodi nám soudruhů holení krásných<br class="calibre12"/>
zhynulo, my však druzí jsme unikli zhoubě a smrti.<br class="calibre12"/>
&#160;&#160;&#160;&#160; Pak jsme se na cestu dál zas vydali, sklíčeni v srdci,<br class="calibre12"/>
rádi, že ušli jsme smrti, však milých pozbyvše druhův.<br class="calibre12"/>
&#160;&#160;&#160;&#160; Prohnuté koráby mé však dříve se nehnuly s místa,<br class="calibre12"/>
než všech nebohých druhů jsme třikrát zvolali jméno,<br class="calibre12"/>
kdož byli Kikony skláni a v zápase na pláni padli.<br class="calibre12"/>
&#160;&#160;&#160;&#160; Kronovec, sběratel mraků, nám tehdáž na loďstvo poslal<br class="calibre12"/>
Borea s hroznou bouří a úplně zahalil mračny<br class="calibre12"/>
zároveň moře a zemi, a s nebe se prostřelo temno.<br class="calibre12"/>
Střemhlav koráby nám jen letěly, plachtoví na nich<br class="calibre12"/>
na tré, na čtvero kusů nám roztrhl zuřivý vichor.<br class="calibre12"/>
Narychlo stáhli jsme v loď své plachtoví, lekše se zhouby,<br class="calibre12"/>
lodi pak úsilným kvapem jsme k pevnině přihnali vesly.<br class="calibre12"/>
&#160;&#160;&#160;&#160; Nocí jsme dvé, dvé dnů tam meškali, stále a stále<br class="calibre12"/>
velikým zchvácením síly a zármutkem trávíce mysl.<br class="calibre12"/>
&#160;&#160;&#160;&#160; Ale když třetí den nás Jitřena pletenců krásných<br class="calibre12"/>
vzbudila, vztyčivše stěžně a bílé napjavše plachty,<br class="calibre12"/>
sedli jsme: lodi hnal vítr a řídili kormidla správci.<br class="calibre12"/>
&#160;&#160;&#160;&#160; Snad bych se, úrazu prost, byl do země otcovské dostal,<br class="calibre12"/>
vlny však Borrás a proud, když chtěl jsem Maleii oplout,<br class="calibre12"/>
zahnal mě od břehu souše a zapudil od Kythér stranou.</p>

<h3 class="mlpuroven3odysseia" id="sigil_toc_id_18">Lótofagové</h3>

<p class="mlpversehomer">Odtud po devět dní jsem po rybném moři byl větry<br class="calibre12"/>
zhoubnými hnán, až v desátý den jsem s koráby přistal<br class="calibre12"/>
k území Lótofagů, již jedí pokrmy z květin.<br class="calibre12"/>
&#160;&#160;&#160;&#160; Z lodí jsme na souš vyšli a čerstvé si nabrali vody,<br class="calibre12"/>
načež při lodích rychlých se najedli druhové kvapně.<br class="calibre12"/>
&#160;&#160;&#160;&#160; Když pak jsme pokrmu dost již požili, jakož i pití,<br class="calibre12"/>
tenkrát soudruhy své jsem vysílal na zvědy vyjít,<br class="calibre12"/>
jaký žije tam lid, jenž zemskými plody se živí,<br class="calibre12"/>
zvoliv soudruhů dvé, druh třetí byl héroldem jejich.<br class="calibre12"/>
Oni tam odešli rychle a s Lótofagy se sešli.<br class="calibre12"/>
&#160;&#160;&#160;&#160; Avšak Lótofagové jim nechtěli připravit zhoubu,<br class="calibre12"/>
soudruhům mým, než lotosu plod jim pojísti dali.<br class="calibre12"/>
&#160;&#160;&#160;&#160; Kdo však lotosu květ jen jedinkrát okusil sladký,<br class="calibre12"/>
nechtěl nám donésti zprávu a odtud vůbec se vrátit,<br class="calibre12"/>
nýbrž raději chtěl tam zůstati, u Lótofagů,<br class="calibre12"/>
lotosu plod tam jísti a návrat vypustit z mysli.<br class="calibre12"/>
&#160;&#160;&#160;&#160; Ty jsem přiváděl k lodím, ač plakali, proti jich vůli,<br class="calibre12"/>
pak jsem v korábech dutých je pod lávky vtáhl a svázal,<br class="calibre12"/>
potom však ostatním všem jsem velel soudruhům věrným,<br class="calibre12"/>
aby již do lodí rychlých co nejkvapněj vstoupili všichni,<br class="calibre12"/>
lótos by nesnědl někdo a návratu nepustil z mysli.<br class="calibre12"/>
&#160;&#160;&#160;&#160; Druhové vstoupili kvapně a k veslovým kolíkům sedli,<br class="calibre12"/>
veslem zpěněnou tůň pak tepali, sedíce řadou.</p>

<h3 class="mlpuroven3odysseia" id="sigil_toc_id_19">Kyklóps Polyfémos</h3>

<p class="mlpversehomer">Pak jsme se na cestu dál zas vydali, sklíčeni v srdci,<br class="calibre12"/>
až jsme se v Kyklopů zem pak dostali, násilných, zpupných,<br class="calibre12"/>
kteří na věčné bohy se úplně spoléhajíce,<br class="calibre12"/>
nechtějí orat půdy, ni sazenic rukama sázet,<br class="calibre12"/>
nýbrž bez orby všecko a neseto samo jim roste,<br class="calibre12"/>
ječmen a rež, též vinný keř, jenž rodí jim hrozny<br class="calibre12"/>
velikých zrn — jest Diův to dešť, jenž růsti jim dává.<br class="calibre12"/>
&#160;&#160;&#160;&#160; Nemají pořádných sněmův a vůbec zákonných řádů,<br class="calibre12"/>
nýbrž jim dutá sluj jest obydlím, každému jiná,<br class="calibre12"/>
na vrších vysokých hor, kdež každý má úplnou vládu<br class="calibre12"/>
nad vlastní ženou a dětmi, a jeden druhého nedbá.<br class="calibre12"/>
&#160;&#160;&#160;&#160; Na moři nevelký ostrov se podél přístavu táhne,<br class="calibre12"/>
nejsa ni příliš blízko ni daleko Kyklópské země,<br class="calibre12"/>
lesnatý kraj, v němž divokých koz jest bez počtu živo,<br class="calibre12"/>
všude, a lidský krok s těch míst jich neplaší nikdy:<br class="calibre12"/>
lovec s ohařem svým tam nevkročí, kterýžto v lese<br class="calibre12"/>
chodí po hřbetech horských a hojné útrapy snáší.<br class="calibre12"/>
Pastýř tam nepase stád, též ostrova neoře nikdo,<br class="calibre12"/>
nýbrž neoset jest den ze dne a nezorán stále,<br class="calibre12"/>
lidí jest úplně prost — jen živí mekavé kozy.</p>

<p class="mlpversehomer">&#160;&#160;&#160;&#160; Nemají Kyklopové ni lodí červených lící,<br class="calibre12"/>
není tam stavitel muž, jenž uměl by Kyklopům sroubit<br class="calibre12"/>
koráby pokryté pevně, by svážely veškeré věci,<br class="calibre12"/>
plujíce do lidských sídel, jak činí přečasto lidé,<br class="calibre12"/>
jezdíce navzájem k sobě a hladinu brázdíce loďmi.<br class="calibre12"/>
Ti by jim zřídili ostrov, že byl by pak vzdělaným zcela,<br class="calibre12"/>
neboť neplodný není a všecky by přinášel plody.<br class="calibre12"/>
&#160;&#160;&#160;&#160; Jsou tam i kypré louky a pořád zvlažené hojně<br class="calibre12"/>
na břehu zpěněné tůně — i réva by stále tam rostla.<br class="calibre12"/>
Jest tam i ornice rovná, a mohli by požínat vždycky<br class="calibre12"/>
vysoké osení včas — jeť tučná odspodu půda.<br class="calibre12"/>
&#160;&#160;&#160;&#160; Jest tam i vhodný přístav, a provazu potřeba není:<br class="calibre12"/>
netřeba spouštět kotvu, ni ku břehu koráby vázat,<br class="calibre12"/>
nýbrž toliko přistat a počkati, až by se plavcům<br class="calibre12"/>
opět zachtělo plouti, a příznivé zavály větry.</p>

<p class="mlpversehomer">&#160;&#160;&#160;&#160; Na samém zátoky konci se prýští třpytivá voda,<br class="calibre12"/>
zpod sluje tekoucí zdroj, kol dokola osiky rostou.<br class="calibre12"/>
Tam jsme se blížili s lodí, a bůh nás nějaký vedl,<br class="calibre12"/>
čirou tmou, náš zrak tam ničeho neviděl vůbec:<br class="calibre12"/>
hustý mrak kol korábu byl, vždyť nemohla s nebes<br class="calibre12"/>
proniknout měsíční zář, jsouc temným zakryta mrakem —<br class="calibre12"/>
neviděl žádný z nás svým vlastním zrakem té výspy,<br class="calibre12"/>
neviděl dlouhých vln, jak valí se naproti souši,<br class="calibre12"/>
teprv až pokryté pevně nám ku břehu přistaly lodi.<br class="calibre12"/>
&#160;&#160;&#160;&#160; Když pak přistaly lodi, tu stáhli jsme veškery plachty,<br class="calibre12"/>
načež na mořský břeh též sami jsme z korábů vyšli.<br class="calibre12"/>
Tam jsme se oddali spánku a jasné dočkali Zory.<br class="calibre12"/>
&#160;&#160;&#160;&#160; Zora když, s jitrem se rodíc, se zjevila růžovoprstá,<br class="calibre12"/>
onou jsme chodili výspou a s podivem hleděli na ni.<br class="calibre12"/>
&#160;&#160;&#160;&#160; Tehdáž horské nymfy, jež bouřného Dia jsou dcery,<br class="calibre12"/>
sehnaly s hor nám kozy, by druhům se dostalo jídla.<br class="calibre12"/>
Rychle tu křivé luky a oštěpy s tulejí dlouhou<br class="calibre12"/>
vzali jsme ze svých lodí a stříleli, skupeni ve tři<br class="calibre12"/>
čety, a zakrátko bůh nám dopřál hojného lovu.<br class="calibre12"/>
&#160;&#160;&#160;&#160; Měl jsem dvanácte lodí a na každou připadlo losem<br class="calibre12"/>
devět koz, mně samému však jich vybrali deset.<br class="calibre12"/>
&#160;&#160;&#160;&#160; Takto jsme po celý den tam dleli až k západu slunce,<br class="calibre12"/>
nadbytek masa jsme jedli a lahodné pili jsme víno,<br class="calibre12"/>
neboť ruměný mok nám dosud nedošel v lodích,<br class="calibre12"/>
nýbrž bylo ho dost. Když svaté jsme odňali město<br class="calibre12"/>
Kikonům, každý druh své džbány si doplnil vínem.<br class="calibre12"/>
&#160;&#160;&#160;&#160; V blízkých jsme Kyklopů zem též hleděli: kouř jsme tam zřeli,<br class="calibre12"/>
slyšeli jejich hlasy i mečení ovčí a kozí.<br class="calibre12"/>
Když pak zapadlo slunce a nastal večerní soumrak,<br class="calibre12"/>
tehdáž na břehu mořském jsme všichni si ulehli k spánku.</p>

<p class="mlpversehomer">&#160;&#160;&#160;&#160; Zora když, s jitrem se rodíc, se zrodila
růžovoprstá,<br class="calibre12"/>
tehdy jsem svolal schůzi a všechněm toto jsem pravil:<br class="calibre12"/>
‚Nyní, soudruzi věrní, tu čekejte ostatní všichni,<br class="calibre12"/>
já ale se svou lodí a se svými vlastními druhy<br class="calibre12"/>
odpluji prozkoumat lid té krajiny, jakých je mravů,<br class="calibre12"/>
jsou-li to násilníci a surovci nedbalí práva,<br class="calibre12"/>
či snad pohostní muži a mají pobožnou mysl.‘<br class="calibre12"/>
&#160;&#160;&#160;&#160; Takto jsem děl, pak vstoupiv v loď svým druhům jsem velel,<br class="calibre12"/>
na koráb se mnou vstoupit a odvázat od břehu lana.<br class="calibre12"/>
Druhové vstoupili kvapně a k veslovým kolíkům sedli,<br class="calibre12"/>
veslem zpěněnou tůň pak tepali, sedíce řadou.<br class="calibre12"/>
&#160;&#160;&#160;&#160; Připluvše k onomu místu, jež nebylo daleko od nás,<br class="calibre12"/>
hned jsme tam spatřili sluj, blíž hladiny, na kraji břehu,<br class="calibre12"/>
vysokou, vavříny krytou.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Tam četná spávala stáda<br class="calibre12"/>
ovcí a koz — kol vysoká zeď k jich bezpečí stála,<br class="calibre12"/>
zdělaná z kamenů velkých a do země vsazených pevně<br class="calibre12"/>
jakož i z vysokých jedlí a z dubů s vysokým listím.</p>

<p class="mlpversehomer">&#160;&#160;&#160;&#160; Obrovský muž tam přebýval v ní, jenž všecka ta
stáda<br class="calibre12"/>
samoten v ústraní pásal a nechodil k ostatním druhům,<br class="calibre12"/>
nikdy, než opodál žil, jen bezpráví na mysli maje.<br class="calibre12"/>
&#160;&#160;&#160;&#160; Byltě to úžasný zjev, muž velikán, podoben nejsa<br class="calibre12"/>
muži, jenž pojídá chléb — spíš vrcholu lesinatému<br class="calibre12"/>
vysokých hor, jenž jediný sám ční nad druhé výškou.<br class="calibre12"/>
&#160;&#160;&#160;&#160; Tehdáž ostatním všem jsem velel soudruhům věrným,<br class="calibre12"/>
na místě u lodi býti a na stráži u lodi čekat.<br class="calibre12"/>
Já však ze všech druhů si vybrav nejlepších dvanáct,<br class="calibre12"/>
šel jsem a kozí měch jsem nesl si tmavého vína<br class="calibre12"/>
obzvlášť lahodné chuti — syn Euanthův dal mi je darem,<br class="calibre12"/>
Marón, kněz Apollóna, jenž Ismaru záštitou býval,<br class="calibre12"/>
ježto jsme v ochranu svou jej přijali s pobožnou úctou,<br class="calibre12"/>
syna i choť, vždyť háj, jenž Foibovi zasvěcen býval,<br class="calibre12"/>
stinný, sídlem mu byl.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Ten skvostné mi věnoval dary:<br class="calibre12"/>
vzácné ze zlata skvosty, jež vážily talentů sedm.<br class="calibre12"/>
Také mi z ryzího stříbra dal měsidlo, k tomu pak vína<br class="calibre12"/>
libého, nesmíšeného mi v dvanáct dvouuchých džbánů<br class="calibre12"/>
nalíti dal.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Byl božský to mok — však ze sluhů nikdo<br class="calibre12"/>
ničeho nevěděl o něm ni ze žen služebných v domě —<br class="calibre12"/>
jenom on sám, s ním milená choť, pak klíčnice jedna.<br class="calibre12"/>
&#160;&#160;&#160;&#160; Kdykoliv hodlali pít ten sladký ruměný nápoj,<br class="calibre12"/>
ve dvanáct mírek vody jen jedinou nalili číši:<br class="calibre12"/>
ihned tu libá vůně se šířila z měsidla toho,<br class="calibre12"/>
rajská, nikdo by rád ten nápoj zamítnout nechtěl.<br class="calibre12"/>
&#160;&#160;&#160;&#160; Veliký měch jsem naplnil jím, též vzal jsem si jídlo<br class="calibre12"/>
v kožený vak, vždyť mužný můj duch již tenkráte tušil,<br class="calibre12"/>
že se tam objeví muž, jenž velkou je vyzbrojen silou,<br class="calibre12"/>
surovec, který ni práva ni žádných zákonů nezná.</p>

<p class="mlpversehomer">&#160;&#160;&#160;&#160; Kvapně jsme do sluje vešli, však jeho jsme samého
nikde<br class="calibre12"/>
nenašli vnitř — on na pastvě kdes byl s tučným svým bravem.<br class="calibre12"/>
Vstoupivše v jeskyni onu, jsme s podivem hleděli na vše:<br class="calibre12"/>
sýrů na lískách plno a v chlívech nadbytek bylo<br class="calibre12"/>
jehňat všude a kůzlat, jež tříděna byla dle stáří:<br class="calibre12"/>
zvlášť byl nejstarší chov, zvlášť mláďata středního věku,<br class="calibre12"/>
rovněž i nejmladší zvláště — a z nádob žinčice tekla<br class="calibre12"/>
vrchem, z dojaček pevných, i z putýnek, do kterých dojil.<br class="calibre12"/>
&#160;&#160;&#160;&#160; Tenkráte věrní druzi hned zprvu mě prosili snažně,<br class="calibre12"/>
bychom si odnesli sýry, pak nazpět přišli a rychle<br class="calibre12"/>
abychom ze stájí oněch si vyhnali jehňat a kůzlat<br class="calibre12"/>
na svůj rychlý koráb a vypluli na solnou vodu.<br class="calibre12"/>
Já však nedbal jich slov — což mnohem by bývalo lépe —<br class="calibre12"/>
chtěje jej samého spatřit — a dá-li mi pohostné dary.<br class="calibre12"/>
Bohužel, neměl se on mým druhům k radosti zjevit.<br class="calibre12"/>
&#160;&#160;&#160;&#160; Potom jsme vznítili oheň a oběť vzdali a sami<br class="calibre12"/>
sýr jsme si brali a jedli a sedíce čekali na něj<br class="calibre12"/>
vnitř, až vrátí se z pastvy.</p>

<p class="mlpversehomer">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Vtom
obrovské přinášel dovnitř<br class="calibre12"/>
břemeno vyschlého dříví, by k večeři svítilo jemu.<br class="calibre12"/>
Dříví v jeskyni shodil a velký způsobil rachot.<br class="calibre12"/>
Hrůzou jsme skočili nazpět a skryli se do kouta sluje.<br class="calibre12"/>
&#160;&#160;&#160;&#160; Potom v prostornou sluj svá tučná stáda si vehnal,<br class="calibre12"/>
všecka, jež k dojení bral, však v hlubokém prostoře venku,<br class="calibre12"/>
před vchodem, nechal samce, jak kozly, tak berany všecky.<br class="calibre12"/>
&#160;&#160;&#160;&#160; Potom veliký balvan dal ke vchodu, vzhůru jej zvednuv,<br class="calibre12"/>
obrovskou mající tíži — ni velké by dvacet dva vozy<br class="calibre12"/>
důkladné, o čtyřech kolech, tím balvanem nehnuly s místa —<br class="calibre12"/>
takovou strmou skálu, a velikou, ke vchodu vložil.<br class="calibre12"/>
&#160;&#160;&#160;&#160; Sedl a počal dojit své mečící kozy a ovce,<br class="calibre12"/>
konaje patřičně všecko, a pod každou postavil mládě.<br class="calibre12"/>
Polovic bílého mléka si ihned sraziti nechav,<br class="calibre12"/>
uhnětl sedlinu z něho a vložil v pletené koše,<br class="calibre12"/>
v nádobách druhou si půl však ponechal, aby pak mohl<br class="calibre12"/>
z něho si bráti a píti, i aby mu k večeři bylo.<br class="calibre12"/>
&#160;&#160;&#160;&#160; Když pak, spěchaje kvapně, už dokončil tyto své práce<br class="calibre12"/>
Kyklóps, rozžehl oheň, nás uzřel a takto se tázal:<br class="calibre12"/>
&#160;&#160;&#160;&#160; ‚Aj, aj, hosté! Kdo jste? Zkad vlhkou plujete drahou?<br class="calibre12"/>
Máte snad řízení jakés? Či bez cíle bloudíte jenom<br class="calibre12"/>
mořem širým sem tam, jak lupiči, kteřížto bloudí,<br class="calibre12"/>
život dávají všanc, však záhubu cizincům nesou?‘<br class="calibre12"/>
&#160;&#160;&#160;&#160; Tak k nám promluvil Kyklóps, a všechněm se sklíčilo srdce.<br class="calibre12"/>
Hromový hlas nás zděsil a ohromná velikost obra.</p>

<p class="mlpversehomer">&#160;&#160;&#160;&#160; Přec však jsem slova se ujal a řekl mu odpověď
tuto:<br class="calibre12"/>
‚My sem — z trójské země — jsme — zahnáni — achajští muži —<br class="calibre12"/>
bouřemi kdejakých větrů. — My přes velkou hladinu mořskou<br class="calibre12"/>
chtěli jsme k domovu plout — však po jiných cestách a drahách<br class="calibre12"/>
přišli jsme sem — tak zajisté Zeus nám usoudit ráčil.<br class="calibre12"/>
&#160;&#160;&#160;&#160; Vévody Agamemnona se mužstvem pyšníme býti,<br class="calibre12"/>
jehožto nyní sláva je největší pod nebem širým,<br class="calibre12"/>
neboť takové město on zvrátil a pohubil množství<br class="calibre12"/>
lidu.<br class="calibre12"/>
&#160;&#160;&#160;&#160;&#160;&#160;&#160;&#160;&#160; My náhodou sem, k tvým kolenům, prosebně jdeme,<br class="calibre12"/>
zda bys nás pohostil vlídně, neb jinak nějaký dárek<br class="calibre12"/>
ráčil darovat nám, jak bývá ve zvyku k hostům.<br class="calibre12"/>
&#160;&#160;&#160;&#160; Ty pak bohů se boj, můj rozmilý — jdemeť sem s prosbou.<br class="calibre12"/>
Jestiť mstitelem Zeus všech hostů a prosebných lidí,<br class="calibre12"/>
pohostný bůh, jejž prosebník ctný svým ochráncem mívá.‘</p>

<p class="mlpversehomer">&#160;&#160;&#160;&#160; Takto jsem děl. Ten řekl mi hned, pln surové mysli:<br class="calibre12"/>
‚Bláhový’s, cizinče, muž, neb z krajin jsi dalekých přišel,<br class="calibre12"/>
když mě tu zveš, bych bohů se bál neb nevole jejich.<br class="calibre12"/>
Pramálo Kronovec bouřný i ostatní blažení bozi<br class="calibre12"/>
Kyklopům na péči jsou — jsmeť mnohem silnější nad ně.</p>

<p class="mlpversehomer">&#160;&#160;&#160;&#160; Tak bych také ni já — snad strachem z Diova záští —<br class="calibre12"/>
nešetřil tebe ni druhů, když duch můj toho by nechtěl.<br class="calibre12"/>
&#160;&#160;&#160;&#160; Avšak nyní mi řekni, kde’s přistal s úpravnou lodí,<br class="calibre12"/>
někde-li daleko odsud, či nablízku, rád bych to věděl!‘<br class="calibre12"/>
&#160;&#160;&#160;&#160; Zkoumal mě tak. — Já zkušený muž však dobře to poznal,<br class="calibre12"/>
pročež poznovu zas jsem řekl mu výmyslem lstivým:<br class="calibre12"/>
‚Zemětřas Poseidáón můj koráb mi úplně rozbil,<br class="calibre12"/>
když jím do skály mrštil zde na břehu krajiny vaší,<br class="calibre12"/>
přihnav ji k úskalí tomu, když vítr ji přinesl s moře.<br class="calibre12"/>
Já pak s těmito jen jsem náhlé záhubě ušel.‘</p>

<p class="mlpversehomer">&#160;&#160;&#160;&#160; Takto jsem děl, ten neřekl nic, pln bezcitné mysli,<br class="calibre12"/>
nýbrž vyskočil rázem, a po druzích vztahuje ruce,<br class="calibre12"/>
dva z nich najednou chopil a mrštil jimi jak psíky<br class="calibre12"/>
o zem, až mozek z hlav jim vytékal, podlahu třísně,<br class="calibre12"/>
potom za údem úd jim rozkrájev, zchystal si jídlo:<br class="calibre12"/>
žral jak lev, jenž v horách je živ. Též nenechal zbytkem<br class="calibre12"/>
ničeho, masa ni útrob, ba ani ne morkových kostí.<br class="calibre12"/>
&#160;&#160;&#160;&#160; My však s hlasitým pláčem jsme k Diovi pozdvihli ruce,<br class="calibre12"/>
vidouce krutý ten čin — nám zoufalství svíralo srdce.<br class="calibre12"/>
&#160;&#160;&#160;&#160; Když pak konečně Kyklóps si objemné naplnil břicho,<br class="calibre12"/>
poživ lidského masa a napiv se čistého mléka,<br class="calibre12"/>
lehl si uvnitř sluje, jsa roztažen středem svých ovcí.</p>

<p class="mlpversehomer">&#160;&#160;&#160;&#160; Tehdáž úmysl tento jsem pojal v srdnaté duši:<br class="calibre12"/>
přistoupit, broušený meč pak od své vytasit kyčle,<br class="calibre12"/>
jemu jej do prsou vrazit, kde bránice objímá játra,<br class="calibre12"/>
rukou jej ohmátna dřív. — Však bránila myšlénka jiná:<br class="calibre12"/>
vždyť by i nás tam náhlá smrt pak zastihla jistě:<br class="calibre12"/>
nebyli bychom mohli ten balvan rukama pouze<br class="calibre12"/>
odstrčit s vysokých dveří, tak obrovský, který tam vložil.<br class="calibre12"/>
&#160;&#160;&#160;&#160; Tak tam, lkajíce žalně, jsme jasné dočkali Zory.</p>

<p class="mlpversehomer">&#160;&#160;&#160;&#160; Zora když, s jitrem se rodíc, se zjevila
růžovoprstá,<br class="calibre12"/>
Kyklóps rozžehl oheň a dojil vzácné své ovce,<br class="calibre12"/>
konaje patřičně všecko, a pod každou postavil mládě.<br class="calibre12"/>
Když pak, spěchaje kvapně, už dokončil tyto své práce,<br class="calibre12"/>
dva z nás popadl opět a hned si je připravil k jídlu.<br class="calibre12"/>
&#160;&#160;&#160;&#160; Posnídav, tučný brav pak vyhnal z jeskyně Kyklóps,<br class="calibre12"/>
balvan lehounce sňav, ten přetěžký, avšak jej zase<br class="calibre12"/>
přistavil ke vchodu zpět, jak na toul by přiložil víko.<br class="calibre12"/>
K hoře ten tučný brav zas vyháněl, hvízdaje hlasně,<br class="calibre12"/>
Kyklóps.</p>

<p class="mlpversehomer">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Já tam zůstal a zlou jsem mu záhubu
strojil,<br class="calibre12"/>
zda bych se nějak pomstil, a dá-li mi Athéna slávu.<br class="calibre12"/>
Konečně záměr tento se jevil mi nejlepším ze všech:<br class="calibre12"/>
&#160;&#160;&#160;&#160; Kyklópův veliký kyj tam u jedné ohrady ležel<br class="calibre12"/>
z olivy zelené ještě — ten uťal, by za hůl mu sloužil,<br class="calibre12"/>
až by mu úplně vysch’ — nám zdálo se na první pohled,<br class="calibre12"/>
jako by stožár to byl — tak z dvacetiveslové lodi,<br class="calibre12"/>
nákladní, široké, černé, jež mořskou projíždí tůní:<br class="calibre12"/>
takto se nám ten kyj zdál na pohled dlouhý a tlustý.<br class="calibre12"/>
&#160;&#160;&#160;&#160; Z něho jsem odsekl kus — tak na sáh — přikročiv k němu,<br class="calibre12"/>
ten jsem pak odevzdal druhům a velel jim seškrabat kůru.<br class="calibre12"/>
Oni jej sedřeli hladce, já přiostřil, přikročiv k němu,<br class="calibre12"/>
na konci, pak jsem jej chopil a rozžhavil na ohni žhoucím,<br class="calibre12"/>
pak jsem jej vložil pod trus a skryl jej pečlivě pod ním,<br class="calibre12"/>
neboť po celé sluji ho leželo nesmírně mnoho.<br class="calibre12"/>
&#160;&#160;&#160;&#160; Potom soudruhy své jsem vyzýval rozhodnout losem,<br class="calibre12"/>
kdo by se odvážit měl kyj zvednout a pospolu se mnou<br class="calibre12"/>
obru jej zarazit v oko, až sladký spánek ho pojme.<br class="calibre12"/>
Losem zvoleni druzi, jež sám bych si jistě byl vybral,<br class="calibre12"/>
čtyři, a já jsem se sám k nim přidružil jakožto pátý.<br class="calibre12"/>
&#160;&#160;&#160;&#160; S bravem krásného rouna se vrátiv navečer zase,<br class="calibre12"/>
ihned v prostrannou sluj svá tučná stáda si vehnal<br class="calibre12"/>
všecka, ni jediný kus v tom hlubokém nenechav dvoře,<br class="calibre12"/>
buďtože tušil něco, neb bůh mu to poručil takto.<br class="calibre12"/>
&#160;&#160;&#160;&#160; Potom ten velký balvan dal ke vchodu, k výši ho zvednuv,<br class="calibre12"/>
sedl a počal dojit své ovce a mečící kozy,<br class="calibre12"/>
konaje patřičně všecko, a pod každou postavil mládě.<br class="calibre12"/>
Když pak, spěchaje kvapně, už dokončil tyto své práce,<br class="calibre12"/>
dva z nás popadl opět a hned si je připravil k jídlu.</p>

<p class="mlpversehomer">&#160;&#160;&#160;&#160; Tehdy jsem oslovil obra a řekl mu, přistoupiv
blíže,<br class="calibre12"/>
koflík rukama drže, jenž pln byl tmavého vína:<br class="calibre12"/>
‚Kyklope, na! pij víno, když lidské si pojedl maso!<br class="calibre12"/>
Hleď jen, jaký to nápoj jsme skrytý v korábu měli.<br class="calibre12"/>
Ten jsem ti za oběť nesl, zda chtěl bys mě vypravit domů,<br class="calibre12"/>
dojat soucitem se mnou — ty řádíš však nesnesitelně!<br class="calibre12"/>
Ukrutný! Jakpak by měl též příště tě navštívit někdo<br class="calibre12"/>
jiný z hojného lidstva?! Tys nejednal patřičně se mnou!‘<br class="calibre12"/>
&#160;&#160;&#160;&#160; Děl jsem, on chopil ten koflík a vyprázdnil.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
&#160;Hrozně mu chutnal<br class="calibre12"/>
onen lahodný nápoj, a po druhé zase mne žádal:<br class="calibre12"/>
‚Ještě mi laskavě dej! A též své jméno mi řekni,<br class="calibre12"/>
ihned teď, bych podal ti dar, jenž byl by ti milý!<br class="calibre12"/>
Zajisté žírná prsť též Kyklopům vydává révu<br class="calibre12"/>
velikých zrn, vždyť Diův dešť jim nalévá hrozny,<br class="calibre12"/>
tohle však ambrosie a nektaru věru je výron.‘<br class="calibre12"/>
&#160;&#160;&#160;&#160; Takto mi děl, já jiskrný mok jsem znova mu podal.<br class="calibre12"/>
Třikrát jsem vína mu podal, on — hlupák — třikrát je vypil.<br class="calibre12"/>
&#160;&#160;&#160;&#160; Ale když Kyklopovi se vínem zatměly smysly,<br class="calibre12"/>
tehdy jsem oslovil obra a mluvil lichotnou řečí:<br class="calibre12"/>
‚Na jméno slavné se ptáš, ó Kyklope, já ti je tedy<br class="calibre12"/>
povím, však ty mi dej dar, jak právě’s mi před chvílí slíbil!<br class="calibre12"/>
<span class="mlpznakkurziva11b">Nikdo</span> se nazývám jménem, <span class="mlpznakkurziva11b"><span class="calibre18">a</span> Nikdo</span>
mě volají všichni,<br class="calibre12"/>
otec i matička moje i ostatní druhové všichni.‘<br class="calibre12"/>
&#160;&#160;&#160;&#160; Toto jsem děl. Ten řekl mi hned, pln bezcitné mysli:<br class="calibre12"/>
‚<span class="mlpznakkurziva11b">Nikoho</span> tedy já sním až naposled, po
druzích jeho,<br class="calibre12"/>
ale ty ostatní dříve — a to ti buď pohostným darem!‘<br class="calibre12"/>
&#160;&#160;&#160;&#160; Řekl, i zváživ se zpět, kles naznak a mohutnou šíji<br class="calibre12"/>
stranou nakloniv ležel, a vtom ho již ovládal spánek,<br class="calibre12"/>
krotitel všechněch tvorů.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Vtom z jícnu mu vyhrklo víno<br class="calibre12"/>
se sousty lidského masa — on dávil, vínem jsa zpitý.</p>

<p class="mlpversehomer">&#160;&#160;&#160;&#160; Tehdy jsem onen kyj hned hluboko pod popel strčil,<br class="calibre12"/>
až by se žárem vznítil, a druhům jsem dodával srdce<br class="calibre12"/>
všechněm, by nikdo mi z nich pak necouvl, přemožen bázní.<br class="calibre12"/>
&#160;&#160;&#160;&#160; Jakmile však ten z olivy kyj měl v ohni už chytit,<br class="calibre12"/>
ač byl zelený ještě, a byl již rozpálen strašně,<br class="calibre12"/>
z plamene blíž jsem přinášel jej — vtom druhové ke mně<br class="calibre12"/>
stoupli, a do srdce bůh jim vštípil zmužilost velkou.<br class="calibre12"/>
&#160;&#160;&#160;&#160; Druzi ten z olivy kyj pak chopili, na konci ostrý,<br class="calibre12"/>
jemu jej do oka vbodli, já točil jím, svrchu oň opřen.<br class="calibre12"/>
&#160;&#160;&#160;&#160; Jako když lodní trám kdos vrtá, nebozez vezma,<br class="calibre12"/>
při čemž druhové jeho jím vespod za řemen točí,<br class="calibre12"/>
s obou jej chopíce stran — ten točí se stále a stále,<br class="calibre12"/>
tak tím řeřavým kyjem jsme točili v obrově oku,<br class="calibre12"/>
okolo něho pak krev, jak točil se, kroužila horká.<br class="calibre12"/>
Vůkol brvy a víčka mu docela opálil plamen,<br class="calibre12"/>
ana mu panenka plála a kořínky praskaly žárem.<br class="calibre12"/>
&#160;&#160;&#160;&#160; Jako když sekyru velkou neb žhavou teslici kovář<br class="calibre12"/>
do vody studené vnoří, a kovy ty hlasitě syčí,<br class="calibre12"/>
takto mu syčelo oko kol žhavého z olivy kyje.<br class="calibre12"/>
&#160;&#160;&#160;&#160; Zařval bolestí strašně, až kolem ječela skála.<br class="calibre12"/>
Hrůzou jsme skočili zpět, však Kyklóps ze svého oka<br class="calibre12"/>
vytrhl prudce ten kyj, jenž hojnou krví byl zbrocen,<br class="calibre12"/>
pryč jím od sebe mrštil, a mávaje rukama divě,<br class="calibre12"/>
křičel a Kyklopy volal, co kolem jeskyně jeho<br class="calibre12"/>
po kopcích šlehaných větry svá bydliště ve slujích měli.<br class="calibre12"/>
&#160;&#160;&#160;&#160; Ti tedy slyšíce křik, hned se stran se sbíhali různých,<br class="calibre12"/>
k jeho se stavěli sluji a ptali se, cože ho souží:<br class="calibre12"/>
‚Čímpak jsi, Polyféme, tak postižen, že jsi tak vzkřikl<br class="calibre12"/>
za doby božské noci, a proč nás ze spánku budíš?<br class="calibre12"/>
Někdo-li z lidí ti brav tam vyhání proti tvé vůli,<br class="calibre12"/>
nebo tě samého lstí tam vraždí — či by snad silou?‘<br class="calibre12"/>
&#160;&#160;&#160;&#160; Mohutný Polyfémos jim z jeskyně odvětil takto:<br class="calibre12"/>
‚Přátelé, <span class="mlpznakkurziva11b">Nikdo</span> mě lstí, však dokonce
nevraždí silou.‘<br class="calibre12"/>
&#160;&#160;&#160;&#160; V odpověď Kyklopové mu pravili perutná slova:<br class="calibre12"/>
‚Sám-li jsi ve své sluji a <span class="mlpznakkurziva11b">Nikdo</span> ti nedělá
křivdy,<br class="calibre12"/>
nemoci velkého Dia se nijak vyhnouti nelze —<br class="calibre12"/>
otce však modlitbou svou hleď vzývati, Poseidona!‘<br class="calibre12"/>
&#160;&#160;&#160;&#160; Řekli tak, odcházejíce, a moje se zasmálo srdce,<br class="calibre12"/>
jak to mé smýšlené jméno a skvostný je výmysl zmátl.<br class="calibre12"/>
&#160;&#160;&#160;&#160; Kyklóps žalostně sténal a v hrozných se svíjeje mukách<br class="calibre12"/>
rukama kolem hmatal a odstranil od vchodu balvan.<br class="calibre12"/>
Sám si pak u vchodu sedl a natáhl dopředu ruce,<br class="calibre12"/>
zda by snad někoho lapil, an s bravem chce ze dveří vyjít,<br class="calibre12"/>
neboť se domníval v mysli, že já jsem takový hlupec.<br class="calibre12"/>
&#160;&#160;&#160;&#160; Já však přemítal v duši, jak věc tu co nejlépe provést,<br class="calibre12"/>
zdali bych od svých druhův i od sebe odvrátil nějak<br class="calibre12"/>
zhoubu — tu kdejakou lest jsem spřádal, kdejaký záměr,<br class="calibre12"/>
neboť šlo o náš život, a strašná se blížila zkáza.<br class="calibre12"/>
Konečně záměr tento se v duši mi nejlepším jevil:<br class="calibre12"/>
Byli tam berani tuční a husté mající rouno,<br class="calibre12"/>
velice krásní a velcí a porostlí brunátnou vlnou.<br class="calibre12"/>
Ty jsem svazoval k sobě, však potichu, krouceným proutím,<br class="calibre12"/>
na kterém spával Kyklóps, ten netvor, zločinů strůjce,<br class="calibre12"/>
po třech pokaždé vzav.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Z nich střední soudruha nesl,<br class="calibre12"/>
po pravém boku a levém šli druzí dva, kryjíce druha.<br class="calibre12"/>
&#160;&#160;&#160;&#160; Neslo vždy beranů tré nám soudruha, ale já sám jsem —<br class="calibre12"/>
byl tam veliký beran a z celého nejlepší stáda,<br class="calibre12"/>
toho jsem chopil za hřbet a pod jeho huňatým břichem,<br class="calibre12"/>
celý se skrčiv, jsem visel a pořád se rukama držel<br class="calibre12"/>
přehnutých chomáčů vlny, jsa schoulen, statečný v srdci.<br class="calibre12"/>
Tak tam, lkajíce žalně, jsme jasné dočkali Zory.</p>

<p class="mlpversehomer">&#160;&#160;&#160;&#160; Zora když, s jitrem se rodíc, se zjevila
růžovoprstá,<br class="calibre12"/>
tenkrát se beraní brav již na pastvu z jeskyně hrnul,<br class="calibre12"/>
ovce však mečely v stájích, vždyť nejsouce dojeny dosud<br class="calibre12"/>
k prasknutí vemena měly.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Však jejich velitel hrozně<br class="calibre12"/>
trápen bolestí krutou, všem ovcím na hřbety sahal,<br class="calibre12"/>
když tak zpříma tam stály, a neměl bláhový zdání,<br class="calibre12"/>
druzi že připjati jsou těm vlnatým beranům pod hruď.<br class="calibre12"/>
&#160;&#160;&#160;&#160; Naposled beran stádní se plížil ke vchodu sluje,<br class="calibre12"/>
vlnou ztížen a mnou, jenž chytrou jsem mysl měl v duši.<br class="calibre12"/>
&#160;&#160;&#160;&#160; Silný tu Polyfémos, jej omakav, toto mu pravil:<br class="calibre12"/>
‚Berane můj, jak to? — Vždyť kráčíš po sluji ze všech<br class="calibre12"/>
poslední! — Nechodíš jindy až za všemi ovcemi vzadu,<br class="calibre12"/>
nýbrž ze všech první vždy útlé květiny spásáš,<br class="calibre12"/>
dlouhým kráčeje krokem! —<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; I k proudům řeky jdeš
první.<br class="calibre12"/>
První, když blíží se večer, se vracíš do stáje z pastvy.<br class="calibre12"/>
Avšak nyní jdeš sám, až poslední. — Jistě si stýskáš<br class="calibre12"/>
pro pánův zrak, jejž zlý mu ten muž byl nadobro zničil<br class="calibre12"/>
se svými krutými druhy, když vínem smysly mu zmámil,<br class="calibre12"/>
<span class="mlpznakkurziva11b">Nikdo</span> — však dosud ještě, jak mním, své
neušel zhoubě.<br class="calibre12"/>
&#160;&#160;&#160;&#160; Kéž bys smýšlel jak já, kéž nabyl bys schopnosti mluvy,<br class="calibre12"/>
abys mi povědět mohl, kde před mým ubíhá hněvem!<br class="calibre12"/>
&#160;&#160;&#160;&#160; Jak by mu stříkal mozek zde ve sluji na všecky strany<br class="calibre12"/>
po zemi, jak bych jím tloukl, a moje by okřálo srdce<br class="calibre12"/>
opět z těchto mých běd, jež ničemný spáchal mi <span class="mlpznakkurziva11b">Nikdo</span>!!‘<br class="calibre12"/>
&#160;&#160;&#160;&#160; Pravil a ze dveří ven toho berana od sebe pouštěl.</p>

<p class="mlpversehomer">&#160;&#160;&#160;&#160; Když pak už kousek cesty jsme od sluje byli a stáje,<br class="calibre12"/>
sám jsem se berana pustil a všecky jsem odvázal druhy.<br class="calibre12"/>
Hned pak ten brav, jenž štíhlých byl noh, pln tučného sádla,<br class="calibre12"/>
často se obracejíce, jsme hnali, až přišli jsme k lodi.<br class="calibre12"/>
&#160;&#160;&#160;&#160; K velké radosti své nás viděli druhové milí —<br class="calibre12"/>
ty, již smrti jsme ušli, však ostatních želeli s pláčem.<br class="calibre12"/>
&#160;&#160;&#160;&#160; Já však bránil jim lkáti a každému brvami kynul,<br class="calibre12"/>
ovce pak krásného rouna, a přečetné, druhům jsem velel<br class="calibre12"/>
vehnat do naší lodi a vyplout na solnou vodu.<br class="calibre12"/>
Druhové vstoupili kvapně a k veslovým kolíkům sedli,<br class="calibre12"/>
veslem zpěněnou tůň pak tepali, sedíce řadou.</p>

<p class="mlpversehomer">&#160;&#160;&#160;&#160; Když jsem už od břehu byl, co by člověk dokřikl
hlasem,<br class="calibre12"/>
tehdy jsem oslovil obra a mluvil jízlivou řečí:<br class="calibre12"/>
‚Kyklope, nebyl, jak vidíš, to zbabělec, jehožto druhy<br class="calibre12"/>
ve své prostorné sluji jsi krutým násilím jedl!<br class="calibre12"/>
Ovšem — za ty zlé skutky tě musila stihnouti pomsta —<br class="calibre12"/>
surovče — hosty své jíst ses neštítil ve vlastním domě!!<br class="calibre12"/>
Proto’s byl od Dia ztrestán i ode všech ostatních bohů.‘<br class="calibre12"/>
&#160;&#160;&#160;&#160; Děl jsem, tu o mnoho víc v svém srdci se rozlítil Kyklóps,<br class="calibre12"/>
vrchol veliké hory hned ulomiv, po nás jím mrštil.<br class="calibre12"/>
Balvan dopadl vzad, hned za loď ztemnělé přídy,<br class="calibre12"/>
takže jen chybělo málo, že srazil by kormidlu vrchol.<br class="calibre12"/>
&#160;&#160;&#160;&#160; Mocně se zvlnila tůň, jak do vody padala skála:<br class="calibre12"/>
příboj vln hnal k pevnině loď, jak nazpátek šuměl,<br class="calibre12"/>
z moře to nával vln, jenž koráb zpátky hnal k souši.<br class="calibre12"/>
&#160;&#160;&#160;&#160; Já však předlouhou tyč jsem do rukou uchopil, a koráb<br class="calibre12"/>
odstrčiv, soudruhům svým jsem dával důtklivý rozkaz,<br class="calibre12"/>
rychle se na vesla vrhnout a uniknout hrozící zkáze,<br class="calibre12"/>
hlavou jim všechněm kyna — ti schýleni mávali vesly.</p>

<p class="mlpversehomer">&#160;&#160;&#160;&#160; Když jsme se dvakrát tolik už vzdálili, plujíce
mořem,<br class="calibre12"/>
opět jsem oslovit jej měl v úmyslu, ale tu všichni<br class="calibre12"/>
druzi mi se všech stran v tom bránili vlídnými slovy:<br class="calibre12"/>
‚Odvážný! Proč zas chceš toho divého drážditi muže,<br class="calibre12"/>
který již teď, když skalinou vrh‘, nám připudil koráb<br class="calibre12"/>
nazpět k pevnině zase, my myslili, že tam už zhynem.<br class="calibre12"/>
Kdyby byl někoho z nás buď hlesnout neb promluvit slyšel,<br class="calibre12"/>
byl by nám rozdrtil lebky a jistě i trámoví lodní,<br class="calibre12"/>
hranatým balvanem hodě — vždyť hází s takovou silou!‘<br class="calibre12"/>
&#160;&#160;&#160;&#160; Řekli, však nemohli přec mým duchem zmužilým pohnout,<br class="calibre12"/>
nýbrž poznovu zas jsem řekl mu, rozhněván v srdci:<br class="calibre12"/>
‚Kyklope, kdyby se kdos snad zeptal tě ze smrtných lidí,<br class="calibre12"/>
kterak ti byl tvůj zrak tak potupným způsobem zničen,<br class="calibre12"/>
řekni, že bořitel měst byl ten, jenž oka tě zbavil,<br class="calibre12"/>
Odysseus, Láertův syn, jenž bydlí v ithacké zemi!‘<br class="calibre12"/>
&#160;&#160;&#160;&#160; Toto jsem děl.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Ten zalkal a toto mi v odpověď pravil:<br class="calibre12"/>
‚Aj, již pochyby není, že dávná věštba mě stihla!<br class="calibre12"/>
Byl tu kdys muž, jenž věštiti znal — byl sličný a velký,<br class="calibre12"/>
Télemos, Eurymův syn, jenž vynikal uměním věštným,<br class="calibre12"/>
který nám věštby tu hlásal a dožil se velkého stáří.<br class="calibre12"/>
Věštec tento mi řekl, že jednou to všecko se splní:<br class="calibre12"/>
rukou Odysséovou že o zrak připraven budu.<br class="calibre12"/>
&#160;&#160;&#160;&#160; Já však stále jsem čekal, že postavou velký a krásný<br class="calibre12"/>
jednou se zjeví tu muž, jenž ve velkou sílu je oděn —<br class="calibre12"/>
teď však takový slaboch, tak maličký, ničemný mužík,<br class="calibre12"/>
jediné oko mi vzal, když vínem mi omámil smysly!<br class="calibre12"/>
– – – – – – – – – – – – – – – – – – – – – – – – – – – – – – – – –<br class="calibre12"/>
&#160;&#160;&#160;&#160; Vrať se však, Odyssée, chci dary ti dáti a vroucně<br class="calibre12"/>
prosit, by Zemětřas slavný ti udělil do vlasti průvod.<br class="calibre12"/>
Já jsem rozenec jeho, on otcem mým býti se pyšní.<br class="calibre12"/>
On mě pak, bude-li chtít, zas vyhojí — z ostatních nikdo<br class="calibre12"/>
jiný z blažených bohů, ni žádný ze smrtných lidí.‘</p>

<p class="mlpversehomer">&#160;&#160;&#160;&#160; Řekl, já na jeho řeč jsem dal mu zas odpověď tuto:<br class="calibre12"/>
‚Kéž bych tě o tvou duši i o život mohl tak jistě<br class="calibre12"/>
připravit, Polyféme, a v Hádovo sídlo tě poslat,<br class="calibre12"/>
jako ti ztracený zrak sám Zemětřas nezhojí nikdy!‘</p>

<p class="mlpversehomer">&#160;&#160;&#160;&#160; Toto jsem obrovi řekl, on pozdvihl ku Poseidonu<br class="calibre12"/>
k hvězdným nebesům ruce a modlil se ke svému otci:<br class="calibre12"/>
‚Bože, ty temných vlasů, jenž objímáš zemi, mě vyslyš!<br class="calibre12"/>
Jestliže tvůj jsem vskutku a otcem mým býti se pyšníš,<br class="calibre12"/>
dej, ať bořitel měst v svůj domov nepřijde nikdy,<br class="calibre12"/>
Odysseus, Láertův syn, jenž bydlí v ithacké zemi!<br class="calibre12"/>
Je-li však losem mu dáno, by spatřil své milé a přišel<br class="calibre12"/>
ve svůj výstavný palác a do své otcovské země,<br class="calibre12"/>
pozbuď soudruhů všechněch a vrať se tam pozdě a bídně,<br class="calibre12"/>
samoten, na lodi cizí, a v domově nalezni strasti!‘<br class="calibre12"/>
Těmito prosil slovy — bůh temných vlasů ho slyšel.</p>

<p class="mlpversehomer">&#160;&#160;&#160;&#160; Potom, poznovu zas, vzal skalinu o mnoho větší,<br class="calibre12"/>
napjal velikou sílu a zakrouživ mrštil jí po nás.<br class="calibre12"/>
Balvan dopadl vpřed, hned za loď ztemnělé přídy,<br class="calibre12"/>
takže jen chybělo málo, že srazil by kormidlu vrchol.<br class="calibre12"/>
Mocně se zvlnila tůň, jak do vody padala skála,<br class="calibre12"/>
příboj vln hnal kupředu loď, již popohnal k výspě.</p>

<p class="mlpversehomer">&#160;&#160;&#160;&#160; Připluvše k ostrovu tomu, kde koráby pokryté pevně<br class="calibre12"/>
pospolu kotvily stále, a milí druhové naši,<br class="calibre12"/>
lkajíce, seděli kolem a pořád čekali na nás,<br class="calibre12"/>
tam tedy připluvše s lodí jsme vyjeli na písek břežní,<br class="calibre12"/>
načež na mořský břeh též sami jsme z korábu vyšli.<br class="calibre12"/>
Potom ten obrův brav jsem z korábu vyhnal a rozdal<br class="calibre12"/>
druhům, by o stejný díl z nich žádný ošizen nebyl.<br class="calibre12"/>
Mně však samému zvlášť toho berana při dělbě dali<br class="calibre12"/>
druhové holení krásných, a toho jsem na břehu zabil<br class="calibre12"/>
Kronovci tmavomrakému, jenž panuje nad celým světem,<br class="calibre12"/>
pále mu ze stehen maso.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Zeus nedbal na moji oběť,<br class="calibre12"/>
nýbrž rozjímal v mysli, jak všecky by pokryté pevně<br class="calibre12"/>
lodi nám úplně zničil i věrné soudruhy moje.<br class="calibre12"/>
&#160;&#160;&#160;&#160; Takto pak po celý den tam tehdy až k západu slunce<br class="calibre12"/>
nadbytku masa jsme jedli a lahodné pili jsme víno.<br class="calibre12"/>
Když pak zapadlo slunce a nastal večerní soumrak,<br class="calibre12"/>
tehdáž na břehu mořském jsme všichni si ulehli k spánku.<br class="calibre12"/>
Zora když, s jitrem se rodíc, se zjevila růžovoprstá,<br class="calibre12"/>
tehdáž soudruhům svým jsem dával důtklivý rozkaz,<br class="calibre12"/>
vstoupit na rychlý koráb a odvázat od břehu lana.<br class="calibre12"/>
Druhové vstoupili kvapně a k veslovým kolíkům sedli,<br class="calibre12"/>
veslem zpěněnou tůň pak tepali, sedíce řadou.<br class="calibre12"/>
Pak jsme se na cestu dál zas vydali, sklíčeni v srdci,<br class="calibre12"/>
rádi, že znikli jsme smrti — však milých pozbyvše druhů.</p>

</div>
</body>
</html>