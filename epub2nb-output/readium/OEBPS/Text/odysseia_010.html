<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Odysseia</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="mlpuroven2odyssea">ZPĚV II</h2>

<h3 class="mlpuroven3odysseia" id="sigil_toc_id_8">Sněm na Ithace</h3>

<p class="mlpversehomer">Zora když, s jitrem se rodíc, se zjevila růžovoprstá,<br class="calibre12"/>
milý syn Odysséův se zvednuv se svého lůžka<br class="calibre12"/>
oblekl šat, pak břitký meč k svým zavěsil plecím,<br class="calibre12"/>
potom na nohy lesklé si přivázav opánky krásné,<br class="calibre12"/>
vyšel z ložnice ven, svým vzezřením roven jsa bohům.<br class="calibre12"/>
Héroldům zvučných hlasů dal hned pak svolati mužstvo<br class="calibre12"/>
Achaiů kadeří dlouhých, by na sněm k poradě přišli.<br class="calibre12"/>
Tito je volali tedy, a oni se scházeli kvapem.<br class="calibre12"/>
&#160;&#160;&#160;&#160; Avšak když se už sešli a všichni se v hromadu shlukli,<br class="calibre12"/>
odešel na sněmoviště a v ruce měl kované kopí,<br class="calibre12"/>
nikoli sám — dvé rychlých psů s ním běželo cestou.</p>

<p class="mlpversehomer">&#160;&#160;&#160;&#160; Tehdáž božský vděk kol jinocha rozlila Pallas.<br class="calibre12"/>
S podivem hleděli naň, když přicházel, veškeři lidé.<br class="calibre12"/>
Sedl, kde sedával otec, a kmeti mu ustoupli všichni.</p>

<p class="mlpversehomer">&#160;&#160;&#160;&#160; Hrdinský Aigyptios k nim první mluviti počal,<br class="calibre12"/>
věkem už shrbený stařec a nadmíru zkušený člověk.<br class="calibre12"/>
Tohoto milený syn v zem trójskou bohatou koňmi<br class="calibre12"/>
s božským kdys Odysséem se vzdálil na dutých lodích,<br class="calibre12"/>
Antifos, kopiník statný.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Jej divý usmrtil Kyklóps,<br class="calibre12"/>
v klenuté jeskyni své, když poslední hody si chystal.<br class="calibre12"/>
Synů ještě měl tré: z nich jeden se s ženichy stýkal,<br class="calibre12"/>
Eurynomos, dva druzí si hleděli otcova statku.<br class="calibre12"/>
&#160;&#160;&#160;&#160; Antifa na mysli měl v ten čas, pln stesku a nářku.<br class="calibre12"/>
Pro něho zvlhly mu oči a tato k nim promluvil slova:<br class="calibre12"/>
„Nyní, ithačtí muži, mě poslyšte, něco vám řeknu!<br class="calibre12"/>
Dosud tu nebylo sněmu ni porady občanů starších<br class="calibre12"/>
od dob, co Odysseus slavný se vzdálil na dutých lodích.<br class="calibre12"/>
Kdo však svolal nás nyní, a jakou je potřebou nutkán?<br class="calibre12"/>
Je to snad nějaký jinoch, či muž již staršího věku?<br class="calibre12"/>
Slyšel snad nějakou zprávu, že vojsko již domů se vrací,<br class="calibre12"/>
již by nám pravdivě řekl, když dříve se dověděl o ní?<br class="calibre12"/>
Říci chce něco stran obce a promluvit veřejně o tom?<br class="calibre12"/>
&#160;&#160;&#160;&#160; Šlechetný zdá se mi být — buď požehnán!<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Kéž by mu ráčil<br class="calibre12"/>
ke zdaru obrátit Zeus, oč ve svém srdci se snaží!“</p>

<p class="mlpversehomer">&#160;&#160;&#160;&#160; Milý syn Odysséův se těšil z té příznivé řeči.<br class="calibre12"/>
Proto již neseděl déle a zatouživ veřejně mluvit,<br class="calibre12"/>
stanul ve středu sněmu, kde berlu mu do ruky vložil<br class="calibre12"/>
Peisénór, hlasatel statný, jenž chytrou byl obdařen radou.<br class="calibre12"/>
&#160;&#160;&#160;&#160; Nejdřív se obrátil k starci a touto jej oslovil řečí:<br class="calibre12"/>
„Muž ten vzdálen není, ty sám v té chvíli ho poznáš.<br class="calibre12"/>
<span class="mlpznakkurziva11b">Já</span> jsem povolal lid — jsemť žalem nadmíru
sklíčen:<br class="calibre12"/>
Nikde jsem neslyšel zprávu, že vojsko již domů se vrací,<br class="calibre12"/>
kterou bych oznámil vám, když dřív bych se dověděl o ní.<br class="calibre12"/>
<span class="mlpznakkurziva11b">Nic</span> nechci říci stran obce a veřejně
rokovat o tom.<br class="calibre12"/>
Je to však vlastní má nesnáz. Mně záhuba do domu vpadla,<br class="calibre12"/>
dvojí: mně zahynul otec, muž šlechetný, kterýžto kdysi<br class="calibre12"/>
nad vámi panoval tady a laskavým otcem vám býval.<br class="calibre12"/>
Nyní zas o mnoho větší mě postihla pohroma druhá,<br class="calibre12"/>
která mi dům můj zhubí a živnost mou nadobro zničí:<br class="calibre12"/>
vtírá se ženichů dav mé mateři, ačkoli nechce,<br class="calibre12"/>
milí to synové mužů, již tady jsou nejlepší ze všech.<br class="calibre12"/>
V dům však jít matčina otce se zdráhají, k Íkariovi,<br class="calibre12"/>
který mohl by sám svou vlastní vybavit dceru:<br class="calibre12"/>
vdal by ji, komu by uznal, a kdo by mu nejvíc byl vítán,<br class="calibre12"/>
nýbrž do domu k nám den ze dne si uvykli chodit,<br class="calibre12"/>
dávají porážet krávy i tučné ovce a kozy,<br class="calibre12"/>
strojíce bujné hody a pijíce jiskrné víno,<br class="calibre12"/>
drze — a zásoby mé jsou mrhány.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Neníť tu muže,<br class="calibre12"/>
jaký Odysseus býval, by od domu odvrátil zhoubu.<br class="calibre12"/>
My však nemůžem sami ji odvrátit. Avšak i pozdě<br class="calibre12"/>
budem soucitu hodni a nezběhlí v obraně rázné.<br class="calibre12"/>
&#160;&#160;&#160;&#160; Však bych se ubránil sám, jen kdybych k tomu měl sílu! —<br class="calibre12"/>
&#160;&#160;&#160;&#160; Nelze, co děje se teď, již snášeti: hanebně zašla<br class="calibre12"/>
celá domácnost má! Již sami se pohoršte nad tím!<br class="calibre12"/>
Také jiných se lidí, svých vlastních sousedů, styďte,<br class="calibre12"/>
kteří tu v okolí jsou! — Též bohů hněvu se zhrozte,<br class="calibre12"/>
aby vám nevzešel pád z jich nevole nad zlými skutky!<br class="calibre12"/>
&#160;&#160;&#160;&#160; Pro Dia Olympského i Themistu snažně vás prosím,<br class="calibre12"/>
která svolává vždycky i rozpouští porady mužů,<br class="calibre12"/>
přátelé, ustaňte přece — a nechte mě zármutkem trapným<br class="calibre12"/>
v samotě nýt! — Což tatíček můj, váš Odysseus dobrý,<br class="calibre12"/>
ukřivdil v úmyslu zlém vám Achaiům holení krásných,<br class="calibre12"/>
že mi zas v úmyslu zlém teď příkoří činíte z pomsty,<br class="calibre12"/>
tyto zde podněcujíce?<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Mně mnohem bylo by lépe,<br class="calibre12"/>
kdybyste majetek můj, má stáda mi snědli vy sami.<br class="calibre12"/>
&#160;&#160;&#160;&#160; Kdybyste <span class="mlpznakkurziva11b">vy</span> mi je snědli, pak brzy
bych náhradu dostal.<br class="calibre12"/>
Potud po celém městě bych domluvou naléhal na vás,<br class="calibre12"/>
majetku žádaje nazpět, až všecko by vráceno bylo.<br class="calibre12"/>
Takto však nezhojitelné mi vrháte trápení v duši!“<br class="calibre12"/>
&#160;&#160;&#160;&#160; Tak pln hořkosti pravil a berlou o zemi mrštil,<br class="calibre12"/>
slzy mu vytryskly z očí — a všechen ho litoval národ.</p>

<p class="mlpversehomer">&#160;&#160;&#160;&#160; Tehdáž každý z nich byl potichu, odvahy neměl<br class="calibre12"/>
nikdo, by na Télemacha se prudkou osopil řečí.</p>

<p class="mlpversehomer">&#160;&#160;&#160;&#160; Jediný Antinoos mu odvětil těmito slovy:<br class="calibre12"/>
„Příliš zvysoka mluvíš a bezuzdně! Cos to jen řekl,<br class="calibre12"/>
zlehčuje nás!? Tyť v úmyslu máš nás poskvrnit hanbou!<br class="calibre12"/>
&#160;&#160;&#160;&#160; Nejsou naprosto nic tím achajští ženiši vinni,<br class="calibre12"/>
nýbrž tvá milená máť, jež dobře je úskoků znalá.<br class="calibre12"/>
Vždyť je to třetí již rok — již čtvrtý pomalu zajde<br class="calibre12"/>
od té doby, co lstí nám Achaiům ducha jen šálí,<br class="calibre12"/>
všem nám naději dává a každému slibuje zvláště,<br class="calibre12"/>
poselství vzkazujíc nám, však myslí na jiné věci.<br class="calibre12"/>
&#160;&#160;&#160;&#160; Na příklad tuhletu lest, krom jiných, si smyslila v duši:<br class="calibre12"/>
Napjala osnovu velkou a počala v komnatě tkáti<br class="calibre12"/>
osnovu rozměrů velkých a jemňounkou, nám ale řekla:<br class="calibre12"/>
‚Jaří ženiši moji, když zahynul Odysseus slavný,<br class="calibre12"/>
počkejte nějakou chvíli a nekvapte na ten můj sňatek,<br class="calibre12"/>
co by jen pohřební háv — ať příze mi nepřijde nazmar —<br class="calibre12"/>
Láertés, vládyka náš, měl hotový, až by ho jednou<br class="calibre12"/>
zhoubný úmrtí los snad zachvátil, zármutku plný,<br class="calibre12"/>
aby mi některá z žen pak neměla v Achajsku za zlé,<br class="calibre12"/>
kdyby tak zámožný muž měl bez roucha ležeti v hrobě.‘<br class="calibre12"/>
&#160;&#160;&#160;&#160; Řekla, a mužný náš duch byl poslušen vyzvání toho.<br class="calibre12"/>
Opravdu velký ten háv pak tkávala, ale jen ve dne,<br class="calibre12"/>
v noci jej párala opět a loučí si svítila k tomu.<br class="calibre12"/>
&#160;&#160;&#160;&#160; Takto tři léta tu lest nám skrývajíc, šálila všecky.<br class="calibre12"/>
Uběhl rok již čtvrtý a nové nastalo jaro.<br class="calibre12"/>
Tenkrát, dobře to vědouc, nám ze služek jedna to řekla.<br class="calibre12"/>
Také jsme sami ji stihli, jak párala tkanivo skvostné.<br class="calibre12"/>
Tu pak musila již, byť nerada, tkanivo skončit.<br class="calibre12"/>
&#160;&#160;&#160;&#160; Ty však teď odpověď slyš nás ženichův, abys i sám ji<br class="calibre12"/>
věděl ve vlastní mysli a také Achajci všichni:<br class="calibre12"/>
matku svou odešli z domu a poruč jí, aby si vzala,<br class="calibre12"/>
koho jí vybere otec, a kdo by se líbil jí samé!<br class="calibre12"/>
&#160;&#160;&#160;&#160; Bude-li dlouhý čas tak soužití achajské syny,<br class="calibre12"/>
to jen na mysli majíc, co Pallas dala jí štědře,<br class="calibre12"/>
znalost překrásných prací a rozum nadmíru bystrý,<br class="calibre12"/>
lstivost, že ze žen žádná, ni z dávných, to neměla nikdy,<br class="calibre12"/>
z Achajek pletenců krásných, jež v dobách dřívějších žily:<br class="calibre12"/>
Alkména, neměla Tyró ni Mykéné s čelenkou krásnou.<br class="calibre12"/>
Žádná však neměla z nich té chytrosti jako tvá matka…<br class="calibre12"/>
&#160;&#160;&#160;&#160; Není však vhodné právě, co zamýšlí Pénelopeia,<br class="calibre12"/>
neboť potud ti živnost a jmění budeme trávit,<br class="calibre12"/>
pokud setrvá máť v svém smýšlení, které jí nyní<br class="calibre12"/>
bohové vkládají v hruď!<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Sic velkou sobě tím slávu<br class="calibre12"/>
zjednává, avšak tobě jen velkou po jmění touhu.<br class="calibre12"/>
&#160;&#160;&#160;&#160; My však do domů svých dřív nepůjdem, ani kam jinam,<br class="calibre12"/>
dokud si nevezme toho, kdo z Achaiů by se jí líbil.“</p>

<p class="mlpversehomer">&#160;&#160; &#160;&#160;Rozumný Télemachos se ozval naproti tomu:<br class="calibre12"/>
„Naprosto nemožno jest, bych rodičku, vychovatelku<br class="calibre12"/>
vyhnal, nechce-li sama. Snad otec je ve světě někde,<br class="calibre12"/>
ať již mrtev či živ — pak těžko bych jejímu otci<br class="calibre12"/>
velkou náhradu dal, když matku bych svémocně vyhnal.<br class="calibre12"/>
&#160;&#160;&#160;&#160; Též by mě otcův trest pak zastihl, jiné by tresty<br class="calibre12"/>
seslal mi bůh, vždyť Lític by hněv pak vzývala matka,<br class="calibre12"/>
hrozný, z domova jdouc. Též lid by mě pohanou stíhal.<br class="calibre12"/>
Já tedy takových slov své rodičce neřeknu nikdy.<br class="calibre12"/>
&#160;&#160;&#160;&#160; Váš-li však vlastní duch má do sebe poněkud studu,<br class="calibre12"/>
opusťte již můj dům!<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Zas jinde si hostiny strojte!<br class="calibre12"/>
Vlastní jmění si travte a jeden druhého hosťte!<br class="calibre12"/>
&#160;&#160;&#160;&#160; Pakliže však se vám zdá být vhodnější toto a lepší,<br class="calibre12"/>
jmění <span class="mlpznakkurziva11b">jednoho</span> muže a beze vší náhrady
mařit,<br class="calibre12"/>
mrhejte! Bohy však já mám úmysl vzývati věčné,<br class="calibre12"/>
zda by mi jednou Zeus dal provést odvetné skutky. —<br class="calibre12"/>
Pak byste mohli tu v domě a beze vší odvety zhynout!“</p>

<p class="mlpversehomer">&#160;&#160;&#160;&#160; Domluvil Télemachos. — Tu Kronovec vidoucí v dálku<br class="calibre12"/>
s výšin vrcholů hor dvé orlův poslal jim v letu:<br class="calibre12"/>
Ptáci se nějaký čas k nim blížili s vanutím větru,<br class="calibre12"/>
letíce poblíž sebe a rozpjata majíce křídla.<br class="calibre12"/>
&#160;&#160;&#160;&#160; Když však přilétli orli, kde střed byl hlučného sněmu,<br class="calibre12"/>
hned pak přilétli k sobě a zamávli křídloma prudce,<br class="calibre12"/>
zrak jich na hlavy všech byl namířen s výrazem zhouby,<br class="calibre12"/>
potom mocnými drápy si zdrásavše tváře i hrdla,<br class="calibre12"/>
k východu přes jejich domy a přes město ulétli rychle.<br class="calibre12"/>
&#160;&#160;&#160;&#160; Trnul nad věštbou lid, když na vlastní oči to spatřil,<br class="calibre12"/>
starostliv ve své duši, co ze zjevu toho as vzejde.</p>

<p class="mlpversehomer">&#160;&#160;&#160;&#160; Tehdáž hrdinský kmet k nim promluvil, Halithersés,<br class="calibre12"/>
Mastorův syn, jenž jediný znal z všech souvěkých lidí<br class="calibre12"/>
rozeznat ptačí lety a vyložit, co z toho vzejde.<br class="calibre12"/>
Dobrou radu chtě říci, k nim promluvil těmito slovy:<br class="calibre12"/>
„Nyní, ithačtí muži, mě poslyšte — něco vám řeknu!<br class="calibre12"/>
Avšak ženichům zvláště chci povědět tento zde výklad,<br class="calibre12"/>
na které velká se strast již valí: Odysseus dlouho<br class="calibre12"/>
daleko od milých svých as nebude, nýbrž tu někde<br class="calibre12"/>
nablízku jest — ten vraždu a smrt již ženichům všechněm<br class="calibre12"/>
chystá! — I mnohým jiným se pohromou stane, kdo tady,<br class="calibre12"/>
v Ithace patrné z dálky, má obydlí.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Z příčiny
této<br class="calibre12"/>
snažme se zkrotiti pych těch ženichů! — Oni však sami<br class="calibre12"/>
dříve by měli se krotit — a lépe to učinit ihned!<br class="calibre12"/>
Nevěštím bez zkušenosti, jsemť věšteb výborně znalý,<br class="calibre12"/>
neboť se vladaři též, jak myslím, splnilo všecko,<br class="calibre12"/>
co jsem tenkrát mu věštil, když k Tróji se po lodích plavil<br class="calibre12"/>
argejský voj, s nímž odešel též náš Odysseus moudrý:<br class="calibre12"/>
Děl jsem, že zkusí mnoho a všechněch pozbuda druhů<br class="calibre12"/>
teprv dvacátý rok v svůj domov se konečně vrátí,<br class="calibre12"/>
nikým nejsa tu poznán — a teď se to splňuje všecko.“</p>

<p class="mlpversehomer">&#160;&#160;&#160;&#160; Jemu zas Eurymachos, syn Polybův, v odpověď pravil:<br class="calibre12"/>
„Starochu, honem běž domů a věšti ta proroctví svoje<br class="calibre12"/>
dětem si svým, ať nějaká strast jich nestihne příště!<br class="calibre12"/>
Věci ty o mnoho líp já sám jsem vyložit schopen.<br class="calibre12"/>
Hojnost všelikých ptáků se prohání pod září slunce,<br class="calibre12"/>
není však každý pták přec věštecký! —<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Odysseus
jistě<br class="calibre12"/>
v cizině za své už vzal — však ty’s měl zahynout také,<br class="calibre12"/>
s ním — pak nemoh’ bys nám těch věšteb tolik tu hlásat,<br class="calibre12"/>
drážditi Télemacha, jenž beztoho hněvu je plný —<br class="calibre12"/>
odměny pro svůj dům snad čekaje — dá-li ti jakou.<br class="calibre12"/>
&#160;&#160;&#160;&#160; Avšak tohle ti řeknu, a také to splněno bude:<br class="calibre12"/>
Jestliže mladšího muže, ač mnohé a dávné znáš věci,<br class="calibre12"/>
budeš mámiti řečmi a takto jej ke hněvu dráždit,<br class="calibre12"/>
věziž, že nejprve on tím utrpí útrapy větší,<br class="calibre12"/>
neboť docela nic přec nesvede naproti těmto.<br class="calibre12"/>
Tobě pak pokutu dáme, a ty pak se mrzeti budeš,<br class="calibre12"/>
maje ji dát, pak citelný bol v tvém srdci tě pojme.<br class="calibre12"/>
&#160;&#160;&#160;&#160; Sám však Télemachovi bych rád dal veřejně radu:<br class="calibre12"/>
Nechať přiměje matku, by ke svému odešla otci!<br class="calibre12"/>
Doma jí vystrojí svatbu a také jí přehojné dary<br class="calibre12"/>
dají, které, jak slušno, pak dostane za věno dcera.<br class="calibre12"/>
Neboť dříve, jak myslím, se achajští synové sotva<br class="calibre12"/>
zřeknou těch obtížných námluv.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; My z nikoho
nemáme strachu,<br class="calibre12"/>
ani ne z Télemacha, ač dar má jazyka velký.<br class="calibre12"/>
&#160;&#160;&#160;&#160; Nedbáme docela nic tvých proroctví, která nám, starče,<br class="calibre12"/>
vykládáš, docela planá — a jen se nám zprotivíš více.<br class="calibre12"/>
Jmění se bude i dál zas vyjídat, aniž kdy dáme<br class="calibre12"/>
náhradu, dokavad máť nás Achajce zdržovat bude<br class="calibre12"/>
se sňatkem, zatím co nám jest čekati stále a stále.<br class="calibre12"/>
&#160;&#160;&#160;&#160; O její chytrost se přeme a nejdeme za jinou ženou,<br class="calibre12"/>
jakou každému z nás jest příslušno manželkou míti.“</p>

<p class="mlpversehomer">&#160;&#160;&#160;&#160; Rozumný Télemachos mu na to dal odpověď tuto:<br class="calibre12"/>
„Eurymachu i druzí, co tady jste ženiši zpupní,<br class="calibre12"/>
o to vás nehodlám dál již prosit a hovořit o tom,<br class="calibre12"/>
neboť i Achajci všichni i bohové dobře to vědí.<br class="calibre12"/>
&#160;&#160;&#160;&#160; Loď však rychlou mi dejte a dvacet veslařů do ní,<br class="calibre12"/>
aby jak tam, tak zpět mou cestu mi razili mořem.<br class="calibre12"/>
Hodlámť do Sparty jíti a do Pylu písečného,<br class="calibre12"/>
pátrat, zda vrátí se otec, jenž dlouho je z domova vzdálen,<br class="calibre12"/>
dí-li mi někdo co o něm, neb aspoň Diovu pověst<br class="calibre12"/>
uslyším, kterážto zvlášť jest lidem poselkou zvěstí.<br class="calibre12"/>
&#160;&#160;&#160;&#160; Zvím-li, že otec žije a že se mi navrátí opět,<br class="calibre12"/>
tu bych to ještě i rok pak vydržel přese vši trýzeň.<br class="calibre12"/>
&#160;&#160;&#160;&#160; Zvím-li, že otec už umřel a že ho již na světě není,<br class="calibre12"/>
do milé otcovské země se ihned pospíším vrátit,<br class="calibre12"/>
dám mu tam nasypat hrobku a vzdám mu i pohřební oběť,<br class="calibre12"/>
přehojnou, jako je slušno, a matku pak za muže provdám.“<br class="calibre12"/>
&#160;&#160;&#160;&#160; Takto děl Télemachos a usedl.</p>

<p class="mlpversehomer">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
V středu jich povstal<br class="calibre12"/>
Mentor, jejž bezvadný král kdys míval důvěrným druhem.<br class="calibre12"/>
Jemu, když odjížděl s loďmi, vše v domě svém svěřil a velel,<br class="calibre12"/>
aby byl poslušen starce a všeho mu bezpečně chránil.<br class="calibre12"/>
&#160;&#160;&#160;&#160; Dobrou radu chtě říci, k nim promluvil těmito slovy:<br class="calibre12"/>
„Nyní, ithačtí muži, mě poslyšte, něco vám řeknu:<br class="calibre12"/>
Nikdy ať laskav už není a dobrého, něžného srdce<br class="calibre12"/>
žezlem vládnoucí král, ať po právu nesmýšlí nikdy,<br class="calibre12"/>
nýbrž ať vždycky je zlý, ať páchá zločinné skutky,<br class="calibre12"/>
božského Odysséa když žádný pamětliv není<br class="calibre12"/>
z národa, nad nímž vládl a laskavým otcem mu býval!<br class="calibre12"/>
Já se však nehorším nic, když zpupní ženiši tito,<br class="calibre12"/>
plní úmyslů zlých chtí špatné skutky tu páchat:<br class="calibre12"/>
dávajíť hlavy své všanc, když mrhají násilím drzým<br class="calibre12"/>
majetek Odysséův — vždyť nevěří, že by se vrátil.<br class="calibre12"/>
Na lidi ostatní však jsem rozhořčen, kterak tu všichni<br class="calibre12"/>
mohou potichu sedět, ni slovem nezakročíce,<br class="calibre12"/>
nechtí ženichy zkrotit — tak nečetné — takový zástup!“</p>

<p class="mlpversehomer">&#160;&#160;&#160;&#160; Na to pak Leiókritos, syn Euénorův, mu pravil:<br class="calibre12"/>
„Mentore zbavený smyslů, ty škůdníku, co jsi to řekl?<br class="calibre12"/>
Jakže? Ty pobízíš lid nás krotiti? — Ale je těžko<br class="calibre12"/>
pouštět s muži se v boj, zvlášť s přesilou — o hody pouze!<br class="calibre12"/>
&#160;&#160;&#160;&#160; Kdyby i Odysseus sám, ten z Ithaky, osobně přišel<br class="calibre12"/>
domů a ženichy statné, co hodují v paláci jeho,<br class="calibre12"/>
vyhnat ze svého domu si ve svém umínil srdci —<br class="calibre12"/>
sotva by zplesala žena, ač po něm velice touží,<br class="calibre12"/>
že už tu jest, vždyť bídná by smrt jej na místě stihla,<br class="calibre12"/>
chtěl-li by s přesilou válčit — tys nemluvil rozumná slova!<br class="calibre12"/>
&#160;&#160;&#160;&#160; Vy však, každý z vás, již domů se rozejít hleďte!<br class="calibre12"/>
Jemu pak Halithersés a Mentor připraví odjezd,<br class="calibre12"/>
kteří už od prvních dob jsou po otci přáteli jeho.<br class="calibre12"/>
&#160;&#160;&#160;&#160; Avšak dlouho, jak myslím, si posedí v Ithace tady,<br class="calibre12"/>
dychtiv zpráv, však na tuto pouť as sotva se zmůže!“<br class="calibre12"/>
&#160;&#160;&#160;&#160; Tak k nim promluvil tedy a rozpustil narychlo schůzi.</p>

<p class="mlpversehomer">&#160;&#160;&#160;&#160; Odcházel ze sněmu lid, v své obydlí pospíchal
každý,<br class="calibre12"/>
jenom ženichů dav šel do domu božského krále.</p>

<p class="mlpversehomer">&#160;&#160;&#160;&#160; Avšak Télemach sám šel stranou po břehu mořském,<br class="calibre12"/>
v moři si umyl ruce a potom se k Athéně modlil:<br class="calibre12"/>
„Bože, mě slyš, jenž předešlý den sem’s v obydlí naše<br class="calibre12"/>
přišel a rozkaz mi dal, bych vyplul po mlžném moři<br class="calibre12"/>
pátrat, zda vrátí se otec, jenž dlouho je z domova vzdálen.<br class="calibre12"/>
Avšak ve všem tomto mi Achajci překážky činí,<br class="calibre12"/>
ze všech však ženiši nejvíc, již velké jsou zpupnosti plni.“<br class="calibre12"/>
&#160;&#160;&#160;&#160; Těmito prosil slovy.</p>

<p class="mlpversehomer">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Vtom
Pallas přistoupla zblízka,<br class="calibre12"/>
Mentoru podobna jsouc jak postavou těla, tak hlasem.<br class="calibre12"/>
Potom se ozvala takto a pravila perutná slova:<br class="calibre12"/>
„Nebudeš, Télemachu, ni později špatný a hloupý,<br class="calibre12"/>
chrabrý-li otcův duch jest opravdu v srdce ti vštípen,<br class="calibre12"/>
jaký vždycky byl on jak v konání skutků, tak v radě.<br class="calibre12"/>
Pak se ti nezkazí též tvá výprava — nebude marná.<br class="calibre12"/>
&#160;&#160;&#160;&#160; Pakli však rod tvůj není ni z něho ni z Pénelopeie,<br class="calibre12"/>
potom naděje nemám, že splníš, co zamýšlíš v srdci,<br class="calibre12"/>
neboť málo je synů, by rovni se zrodili otcům,<br class="calibre12"/>
horší je většina jich, jen málo je lepších než otec.<br class="calibre12"/>
Ježto ni v budoucí čas však nebudeš špatný a hloupý,<br class="calibre12"/>
aniž důmysl otcův tě dosavad opustil zcela,<br class="calibre12"/>
můžeš s jistotou doufat, že provedeš toto své dílo.<br class="calibre12"/>
&#160;&#160;&#160;&#160; Ženichů pranic nedbej, ni jejich mysli a snahy,<br class="calibre12"/>
šílenců: nedbajíť práva a také rozumni nejsou.<br class="calibre12"/>
&#160;&#160;&#160;&#160; O černé zhoubě a smrti ni nejmenší nemají tuchy,<br class="calibre12"/>
která jest jim už blízká a za den všecky je zničí.<br class="calibre12"/>
&#160;&#160;&#160;&#160; Neníť výprava tvá již daleká, kterou máš v mysli,<br class="calibre12"/>
neboť po tvém otci jsem takovým přítelem tobě,<br class="calibre12"/>
že ti i obstarám koráb a cestou ti průvodcem budu.<br class="calibre12"/>
Ty však se navrať domů a opět s ženichy obcuj,<br class="calibre12"/>
připrav si zásoby jídla a všecky je do nádob zavři:<br class="calibre12"/>
do džbánů dvojuchých víno a do pevných kožených měchů<br class="calibre12"/>
melivo, sílu to mužů, a já zas soudruhy v lidu,<br class="calibre12"/>
kdo by chtěl ochotně jíti, ti seženu — přemnoho lodí<br class="calibre12"/>
v Ithace oblité mořem lze vyhlédnout, nových i starých.<br class="calibre12"/>
Já ti pak vyhlédnu sám z nich některou, nejlepší ze všech,<br class="calibre12"/>
potom jí výpravu dáme a vyplujem na širé moře.“<br class="calibre12"/>
&#160;&#160;&#160;&#160; Athéna, Diova dcera, tak pravila. Potom už déle<br class="calibre12"/>
nemeškal Télemachos, když hlas ten zaslechl božský,<br class="calibre12"/>
nýbrž vrátil se domů, jsa smuten v mileném srdci.</p>

<p class="mlpversehomer">&#160;&#160;&#160;&#160; Opět ženichy zpupné tam v komnatě paláce stihl,<br class="calibre12"/>
s koz jak stahují kůže a pekou na dvoře vepře.</p>

<p class="mlpversehomer">&#160;&#160;&#160;&#160; Vykročil Antinoos mu naproti s úsměvem na rtech,<br class="calibre12"/>
načež jej za ruku chopil a touto jej oslovil řečí:<br class="calibre12"/>
„Příliš zvysoka mluvíš a bezuzdně! Nechtěj už déle<br class="calibre12"/>
chovat na srdci svém nic špatného, řeči ni skutků!<br class="calibre12"/>
&#160;&#160;&#160;&#160; Avšak pojďme zas jíst, též popíjet, jako kdy jindy!<br class="calibre12"/>
To však docela všecko ti Achajci opatří jistě,<br class="calibre12"/>
vybrané veslaře s lodí, bys vyplout mohl co nejdřív<br class="calibre12"/>
do Pylu posvátného a pátrat po slavném otci!“</p>

<p class="mlpversehomer">&#160;&#160;&#160;&#160; Rozumný Télemachos mu na to dal odpověď tuto:<br class="calibre12"/>
„Naprosto nemožno jest, když vy jste tak nadmíru zpupní,<br class="calibre12"/>
sedět při hodech mlčky a těšit se radostí klidnou!<br class="calibre12"/>
Není-li dost, když jmění jste mé, tak hojné a vzácné,<br class="calibre12"/>
mrhali, chtíce mou matku, když já jsem ještě byl malý,<br class="calibre12"/>
teď však, když jsem už velký a slyším a chápu i jiných<br class="calibre12"/>
lidí již řeč, když v hrudi se mé již rozmáhá smělost,<br class="calibre12"/>
o to se snažit budu, bych strašnou přivedl zhoubu<br class="calibre12"/>
na vás — ať do Pylu půjdu, ať zůstanu v domově tady.<br class="calibre12"/>
Odpluji přec, má cesta se nezmaří, o které mluvím,<br class="calibre12"/>
třeba i na lodi cizí — své vlastní lodi a plavců<br class="calibre12"/>
nemám, neboť se vám tak lepším uzdálo býti.“<br class="calibre12"/>
&#160;&#160;&#160;&#160; Pravil a ruku mu svou pak vytrhl z pravice jeho,<br class="calibre12"/>
snadno — a ženichů dav zas v domě si hostinu chystal,<br class="calibre12"/>
při čemž mu spílali ještě a zlými jej dráždili slovy.<br class="calibre12"/>
Takto pak leckterý děl z těch mládců zpupnosti plných:<br class="calibre12"/>
„Jistě to Télemachos má na mysli záhubu naši:<br class="calibre12"/>
buďtože nějakou pomoc si přiveze z písečného<br class="calibre12"/>
Pylu, neb dokonce Sparty. Tak strašně se do toho žene! —<br class="calibre12"/>
Či snad i v úmyslu má plout v úrodnou efyrskou zemi,<br class="calibre12"/>
aby si morový jed z té krajiny přivezl domů,<br class="calibre12"/>
který by v měsidlo vhodil a nás tak zahubil všecky?“</p>

<p class="mlpversehomer">&#160;&#160;&#160;&#160; Jiný takto zas mluvil z těch mládců zpupnosti
plných:<br class="calibre12"/>
„Kdopak to ví, zdaž také on sám jak roditel jeho<br class="calibre12"/>
nezbloudí na duté lodi a nezhyne daleko přátel?<br class="calibre12"/>
Avšak takto by nám jen rozmnožil námahu naši,<br class="calibre12"/>
neboť musili bychom si rozdělit majetek všechen,<br class="calibre12"/>
dům pak mateři dáti a onomu, kdo si ji vezme!“</p>

<h3 class="mlpuroven3odysseia" title="Télemachova cesta" id="sigil_toc_id_9">Télemachova cesta<a href="../Text/odysseia_036.html#_ftn6" title="" class="pcalibre1 pcalibre" id="_ftnref6"><span class="msofootnotereference"><span class="calibre19"><span class="msofootnotereference"><span class="calibre17">[6]</span></span></span></span></a></h3>

<p class="mlpversehomer">Řekli, on v zásobní síň však sestoupil, Télemachos,<br class="calibre12"/>
prostrannou, s vysokým stropem, v níž bronzu a zlata měl kupu,<br class="calibre12"/>
mnohé v truhlicích šaty a vonného oleje hojnost.<br class="calibre12"/>
Džbány tam starého vína a nadmíru chutného k pití<br class="calibre12"/>
stály a nápoj čistý a božský chovaly v sobě,<br class="calibre12"/>
opřeny o stěnu jsouce, hned za sebou — kdyby snad někdy<br class="calibre12"/>
Odysseus přišel domů, když mnohé vytrpěl strasti.<br class="calibre12"/>
&#160;&#160;&#160;&#160; Byly tam silné dveře a závorou přilehlé těsně,<br class="calibre12"/>
dvojkřídlé; Eurykleia tam klíčnice ve dne i v noci<br class="calibre12"/>
bděla a hlídala síň, jsouc nadmíru zkušena v mysli.<br class="calibre12"/>
Tato se zrodila z Opa, a toho byl Peisénór otcem.</p>

<p class="mlpversehomer">&#160;&#160;&#160;&#160; Zavolav v zásobní síň svou klíčnici, toto jí řekl:<br class="calibre12"/>
„Honem v dvouuché džbány mi nalej, matičko, víno<br class="calibre12"/>
libé a nejlepší po tom, co pořád pro toho chováš,<br class="calibre12"/>
kdo ti je na mysli stále, ten ubohý — kdyby snad přišel,<br class="calibre12"/>
Odysseus, vznešený rodem, a osudu ušel a smrti.<br class="calibre12"/>
&#160;&#160;&#160;&#160; Dvanáct naplň mi džbánů a každý uzavři víkem,<br class="calibre12"/>
do měchů sešitých pevně mi ječné nasypej mouky!<br class="calibre12"/>
Dvacet ječmene měr dej do měchů, mletého jemně!<br class="calibre12"/>
&#160;&#160;&#160;&#160; S nikým však o tom nemluv a slož mi to hromadně všecko!<br class="calibre12"/>
Já si to odnesu sám až navečer, jakmile matka<br class="calibre12"/>
vystoupí v komnatu horní a oddá se libému spánku.<br class="calibre12"/>
&#160;&#160;&#160;&#160; Hodlámť do Sparty odplout a do Pylu písečného,<br class="calibre12"/>
pátrat, zda vrátí se otec, ten milený, zvím-li co o něm.“</p>

<p class="mlpversehomer">&#160;&#160;&#160;&#160; Zalkala Eurykleia, když domluvil, pěstounka milá,<br class="calibre12"/>
načež, hlasitě štkajíc, mu pravila perutná slova:<br class="calibre12"/>
„Proč jen, synáčku můj, ten nápad ti na mysl přišel?<br class="calibre12"/>
Jakpak můžeš jen chtít tak daleko do světa jíti,<br class="calibre12"/>
jediný milený syn?<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Již zahynul daleko vlasti<br class="calibre12"/>
Odysseus vznešený rodem kdes v neznámých končinách světa! —<br class="calibre12"/>
&#160;&#160;&#160;&#160; Oni ti nástrahy zlé, jak vyjdeš, vymýšlet budou,<br class="calibre12"/>
abys jich úklady zhynul, a všecko ti pobrali jmění.<br class="calibre12"/>
Zůstaň tu jen, seď v majetku svém!<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Vždyť
nemusíš snášet<br class="calibre12"/>
na mořské nezmarné pláni zlé útrapy, ani tam bloudit.“<br class="calibre12"/>
&#160;&#160;&#160;&#160; Rozumný Télemachos jí na to dal odpověď tuto:<br class="calibre12"/>
„Matičko, neboj se nic, ten záměr bez bohů není.<br class="calibre12"/>
Teď však mi přísahu vyřkni, že nepovíš mateři o tom,<br class="calibre12"/>
leda až jedenáct dní neb dvanáct skončí svou dráhu,<br class="calibre12"/>
lečže mě pohřeší sama a zaslechne, že jsem se vzdálil,<br class="calibre12"/>
ježto by žalostný pláč jí krásné zohyzdil tváře.“<br class="calibre12"/>
&#160;&#160;&#160;&#160; Pravil, a přísahu bohů mu stařena skládala velkou.</p>

<p class="mlpversehomer">&#160;&#160;&#160;&#160; Když pak se zařekla služka a přísahu skončila
řádně,<br class="calibre12"/>
ihned v dvouuché džbány mu libého nalila vína,<br class="calibre12"/>
do měchů sešitých pevně mu ječnou pak vsypala mouku.<br class="calibre12"/>
&#160;&#160;&#160;&#160; On pak se v komnatu vrátil a obcoval s ženichy zase.</p>

<p class="mlpversehomer">&#160;&#160;&#160;&#160; Pallas jiskrných zraků si jiný zas smyslila záměr:<br class="calibre12"/>
Chodila po městě všude, jsouc podobna Télemachovi,<br class="calibre12"/>
ke všem se blížila mužům a s každým mluvila zvláště,<br class="calibre12"/>
zvouc je, by k rychlé lodi se navečer hromadně sešli.</p>

<p class="mlpversehomer">&#160;&#160;&#160;&#160; Nato pak Noémona, jenž syn byl Froniův slavný,<br class="calibre12"/>
žádala za rychlý koráb, a ten jí jej ochotně slíbil.</p>

<p class="mlpversehomer">&#160;&#160;&#160;&#160; Zapadlo jasné slunce, a stíny již halily cesty,<br class="calibre12"/>
když mu již do moře loď dal spustit a náčiní do ní<br class="calibre12"/>
složil, jímž pokrytý pevně vždy ve svém nitru má koráb,<br class="calibre12"/>
na kraji přístavu loď pak zakotvil.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;Druhové zdatní<br class="calibre12"/>
hromadně sešli se k ní, a každého nutkala Pallas.</p>

<p class="mlpversehomer">&#160;&#160;&#160;&#160; Athéna jiskrných zraků zas jiný si smyslila záměr:<br class="calibre12"/>
Do domu božského vládce se Pallas vydala potom,<br class="calibre12"/>
na víčka ženichů všech tam sladký rozlila spánek,<br class="calibre12"/>
rozum pijícím mátla a číše jim srážela z rukou.<br class="calibre12"/>
Po městě, chtějíce spáti, se rozešli, aniž tam déle<br class="calibre12"/>
zůstali, neboť spánek se snášel na jejich víčka.<br class="calibre12"/>
&#160;&#160;&#160;&#160; Pallas jiskrných zraků pak pravila Télemachovi,<br class="calibre12"/>
Mentoru podobna jsouc jak postavou těla, tak hlasem,<br class="calibre12"/>
dřív však z komnaty ven jej vyzvala, k bydlení vhodné:<br class="calibre12"/>
„Veškeří, Télemachu, již druhové holení krásných<br class="calibre12"/>
usedli ke svým veslům a na tvůj čekají odjezd,<br class="calibre12"/>
pročež pojďme už také a nechtějme v cestě jich meškat.“<br class="calibre12"/>
&#160;&#160;&#160;&#160; Tak tedy pravila k němu a napřed kráčela Pallas,<br class="calibre12"/>
chvatně, a Télemachos šel bohyni Athéně v patách.</p>

<p class="mlpversehomer">&#160;&#160;&#160;&#160; Ale když k rychlé lodi a k mořské hladině sešli,<br class="calibre12"/>
nalezli na břehu v písku své soudruhy kadeří dlouhých.<br class="calibre12"/>
&#160;&#160;&#160;&#160; Tehdy k nim Télemachos, muž bujaré síly, se ozval:<br class="calibre12"/>
„Pojďte a potravu nosme, ó přátelé, neboť mám všechno<br class="calibre12"/>
hromadně schystáno v domě — a máť má o ničem neví,<br class="calibre12"/>
nevědí o ničem služky — jen jediná slyšela o tom!“<br class="calibre12"/>
&#160;&#160;&#160;&#160; Jinoch dokončiv řeč, šel vpopředí, druzi šli za ním.<br class="calibre12"/>
Oni to snášeli všecko a do lodí pokryté pevně<br class="calibre12"/>
dali, jak milený syn jim rozkázal Odysséův.<br class="calibre12"/>
&#160;&#160;&#160;&#160; Sám pak do lodi vstoupil, a Pallas kráčela před ním:<br class="calibre12"/>
Sedla si na záď lodní a současně po jejím boku<br class="calibre12"/>
sedl si Télemachos.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; I spěchali odvázat lan,<br class="calibre12"/>
potom vstoupili na loď a k veslovým kolíkům sedli.</p>

<p class="mlpversehomer">&#160;&#160;&#160;&#160; Pallas jiskrných zraků jim poslala příznivý vítr,<br class="calibre12"/>
Zefyra ostrého dechu, jenž hlučí po moři třpytném.<br class="calibre12"/>
&#160;&#160;&#160;&#160; Soudruhům Télemachos pak dával důtklivý rozkaz<br class="calibre12"/>
připravit nářadí lodní — ti rozkazu poslušni byli:<br class="calibre12"/>
Vyzdvihli smrkový stěžeň a v zářezu příčního trámu<br class="calibre12"/>
v lodi jej vztyčili vzhůru a ku přídě přitáhli lany<br class="calibre12"/>
řemením pleteným pevně a bílé pak vytáhli plachty.</p>

<p class="mlpversehomer">&#160;&#160;&#160;&#160; Zadul do středu placht jim Zefyros, po obou
stranách<br class="calibre12"/>
vlna, jak kvapila loď, kol boků šuměla bouříc.<br class="calibre12"/>
Po vlnách koráb se hnal, svou dráhu si po moři klestě.<br class="calibre12"/>
Na rychlém korábu černém pak lanoví přivázavše,<br class="calibre12"/>
měsidla plná vína si do své stavěli lodi,<br class="calibre12"/>
ze kterých oběť lili všem bohům žijícím věčně,<br class="calibre12"/>
Palladě jiskrných zraků však nejvíce, Diově dceři.</p>

<p class="mlpversehomer">&#160;&#160;&#160;&#160; Po celou noc pak koráb, i za jitra, dráhu si razil.</p>

</div>
</body>
</html>