<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Odysseia</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection8">
<h2 class="mlpuroven2odyssea">ZPĚV
XIII</h2>

<h3 class="mlpuroven3odysseia" id="sigil_toc_id_43">Faiéci dovezli Odysséa do
jeho vlasti na ostrov Ithaku</h3>

<p class="mlpversehomer">Pravil, i umlkli všichni a úplné nastalo ticho<br class="calibre12"/>
v králově komnatě stinné, a kouzelný pojal je dojem.</p>

<p class="mlpversehomer">&#160;&#160;&#160;&#160; Na to zas Alkinoos mu odvětil těmito slovy:<br class="calibre12"/>
„Poněvadž, Odyssée, jsi v dům můj s kovovým prahem,<br class="calibre12"/>
s krytem vysokým, přišel, již nebudeš od cíle zahnán,<br class="calibre12"/>
nýbrž vrátíš se domů, když tolik jsi zakusil útrap.<br class="calibre12"/>
Já však každému z vás teď velím a toto mu pravím,<br class="calibre12"/>
kteří jiskrné víno v mém paláci pijete denně,<br class="calibre12"/>
dávané starším lidu, a slýcháte pěvcovu píseň:<br class="calibre12"/>
Obleky již náš host má složeny v hlazené truhle,<br class="calibre12"/>
rovněž i zlaté skvosty a veškery ostatní dary,<br class="calibre12"/>
které faiéčtí rádci mu sem již přinésti dali.<br class="calibre12"/>
Teď však velkou trojnož a také kotel mu dejme,<br class="calibre12"/>
muž jak muž, vždyť každý si z nás zas sebere z obce<br class="calibre12"/>
náhradu, neboť je těžké, by dary kdo ze svého dával.“<br class="calibre12"/>
&#160;&#160;&#160;&#160; Takto děl Alkinoos, a návrh všechněm se líbil.<br class="calibre12"/>
Ti se již rozešli domů, a každý se uložil k spánku.</p>

<p class="mlpversehomer">&#160;&#160;&#160;&#160; Zora když, s jitrem se rodíc, se zjevila
růžovoprstá,<br class="calibre12"/>
v loď mu ty nádoby nesli, jež bývají ozdobou mužů.<br class="calibre12"/>
Vladař bujaré síly je s péčí pod příčky vložil,<br class="calibre12"/>
samoten kráčeje lodí, by nemohly lodníkům vadit,<br class="calibre12"/>
až budou loď svou hnáti a kvapem mávati vesly.<br class="calibre12"/>
Šli pak v královský palác, by pomohli chystati hody.<br class="calibre12"/>
Vladař bujaré síly jim kázal zabíti krávu<br class="calibre12"/>
Diovi v temných mračnech, jenž panuje nad celým světem.<br class="calibre12"/>
Spálili ze stehen maso a skvostné slavili hody,<br class="calibre12"/>
sedíce, radostni v duších, a božský pěvec jim zpíval<br class="calibre12"/>
Démodokos, jenž v lidu byl ctěn.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Však hrdina
přece<br class="calibre12"/>
k slunci, jež zářilo jasně, svým zrakem se obracel často,<br class="calibre12"/>
přeje si, aby už zašlo — vždyť odplout velice dychtil.<br class="calibre12"/>
&#160;&#160;&#160;&#160; Jako si rolník přeje, by pojedl, kterému hnědí<br class="calibre12"/>
býkové po celý den pluh pevný úhorem táhnou,<br class="calibre12"/>
on pak s radostí zří, jak zapadá sluneční světlo,<br class="calibre12"/>
ježto je k večeři čas, vždyť nohy mu klesají v chůzi,<br class="calibre12"/>
stejně byl Odysseus rád, když zapadlo sluneční světlo.</p>

<p class="mlpversehomer">&#160;&#160;&#160;&#160; Tu již nemeškal déle a pravil k Faiékům plavcům,<br class="calibre12"/>
avšak ke králi zvlášť svou řečí se obrátil takto:<br class="calibre12"/>
&#160;&#160;&#160;&#160; „Vladaři velikomocný a nad lidi veškery slavný,<br class="calibre12"/>
ulijte, zdrávi tu buďte, a bezpečný průvod mi dejte!<br class="calibre12"/>
Konečně splněno jest, čeho milé srdce si přálo,<br class="calibre12"/>
průvod i milé dary, jež račte mi, nebeští bozi,<br class="calibre12"/>
požehnat milostí svou! Ó kéž, až vrátím se domů,<br class="calibre12"/>
bezvadnou naleznu choť, své milé živy a zdrávy!<br class="calibre12"/>
Vy pak s bohem tu buďte a všemožnou radostí blažte<br class="calibre12"/>
manželky z mládí a dítky, a bohové račte vám dáti<br class="calibre12"/>
všemožný zdar, kéž žádná strast vás nestíhá v zemi!“<br class="calibre12"/>
&#160;&#160;&#160;&#160; Řekl, a všichni tu řeč hned schválili, každý byl pro to,<br class="calibre12"/>
aby byl vypraven host, jenž patřičná promluvil slova.</p>

<p class="mlpversehomer">&#160;&#160;&#160;&#160; Vladař bujaré síly se ke svému héroldu ozval:<br class="calibre12"/>
„Měsidlo, Pontonoe, teď naplň a v komnatě všechněm<br class="calibre12"/>
rozdej lahodné víno, ať modlitbu Diovi otci<br class="calibre12"/>
vzdáme a milého hosta ať do země otcovské pošlem!“<br class="calibre12"/>
&#160;&#160;&#160;&#160; Řekl, a Pontonoos jim chutné namísil víno.<br class="calibre12"/>
Potom je po řadě všem hned roznesl, oni pak v oběť<br class="calibre12"/>
ulili blaženým bohům, co sídlí na nebi širém,<br class="calibre12"/>
každý se svého místa.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Tu vstávaje Odysseus slavný,<br class="calibre12"/>
chopil dvouuchý pohár a kněžně jej do ruky dával,<br class="calibre12"/>
potom se ozval takto a pravil perutná slova:<br class="calibre12"/>
„Šťastna tu, královno, žij čas veškeren, až by tě jednou<br class="calibre12"/>
stáří stihlo a smrt, jež ovšem jsou společny lidem!<br class="calibre12"/>
Já však domů již půjdu. Ty šťastna se v paláci raduj<br class="calibre12"/>
z národa, milých dítek i z vladaře Alkinoa!“<br class="calibre12"/>
&#160;&#160;&#160;&#160; Pravil tak Odysseus slavný a přes práh komnaty přešel.</p>

<p class="mlpversehomer">&#160;&#160;&#160;&#160; Vladař bujarých sil s ním poslal hérolda svého,<br class="calibre12"/>
aby mu k mořskému břehu a k rychlé lodi byl vůdcem,<br class="calibre12"/>
Áréta zároveň s ním též služebné poslala ženy,<br class="calibre12"/>
jednu, jež sukni a plášť, jež vyprány byly, mu nesla,<br class="calibre12"/>
s ní pak poslala druhou, by nesla mu truhlici pevnou,<br class="calibre12"/>
krmě a rudé víno mu třetí do lodi nesla.<br class="calibre12"/>
&#160;&#160;&#160;&#160; Ale když k rychlé lodi a k hladině mořské již sešli,<br class="calibre12"/>
rychle to přijali od nich a v duté složili lodi<br class="calibre12"/>
statní průvodci jeho, i veškero jídlo a nápoj,<br class="calibre12"/>
potom prostřeli plátno a dali mu koberec k tomu<br class="calibre12"/>
na krytbě duté lodi, by nerušen na zádi mohl<br class="calibre12"/>
spát.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160; Rek sám tam vkročil a ihned si ulehl k spánku,<br class="calibre12"/>
mlčky. Hned po dvou mužích si k veslovým kolíkům sedlo<br class="calibre12"/>
v řadách, když vytáhli lano, jež v pobřežním kameni tkvělo.<br class="calibre12"/>
Plavci se skláněli nazad a veslem vířili vodu.<br class="calibre12"/>
&#160;&#160;&#160;&#160; Ihned sílivý spánek se snášel na jeho víčka,<br class="calibre12"/>
pevný, nanejvýš libý, a nejblíž podobný smrti.</p>

<p class="mlpversehomer">&#160;&#160;&#160;&#160; Nejinak na rovném poli, kde čtverospřež komoňů
hřebců<br class="calibre12"/>
společně vyrazí vpřed, jsouc šlehána údery bičů,<br class="calibre12"/>
vysoko zvedá hřbety a kvapem dráhu si razí,<br class="calibre12"/>
tak se i korábu záď jim zdvihala, vzadu pak velká<br class="calibre12"/>
vlna se bouřila vrouc, jež kypěla v hučícím moři.<br class="calibre12"/>
Nerušen letěl koráb a trvale; krouživý sokol,<br class="calibre12"/>
nade vše rychlý pták, tak rychle by sotva byl letěl.<br class="calibre12"/>
Loď tak letěla kvapně a mořské brázdila vlny,<br class="calibre12"/>
nesouc hrdinu muže, jenž moudrostí bohům byl roven,<br class="calibre12"/>
který bez počtu běd již vytrpěl, trudě se v duši,<br class="calibre12"/>
zápasy sváděje s muži a strašnými vlnami pluje.<br class="calibre12"/>
Teď však pokojně dřímal, vše útrapy vypustiv z mysli.</p>

<p class="mlpversehomer">&#160;&#160;&#160;&#160; V době, kdy přejasná hvězda se zjevila, kterážto
nejvíc<br class="calibre12"/>
s jitrem se rodící Zory svým východem zvěstuje světlo,<br class="calibre12"/>
tehdy se k Ithace loď již blížila, hladinu brázdíc.</p>

<p class="mlpversehomer">&#160;&#160;&#160;&#160; Forkýna, mořského kmeta, se rozkládá v ithacké zemi<br class="calibre12"/>
jakási zátoka mořská: dvé vyčnělých břehů a srázných<br class="calibre12"/>
vybíhá naproti sobě a k zátoce mořské se kloní,<br class="calibre12"/>
o něž příboje vln, jež bouřné zdvihají větry,<br class="calibre12"/>
lámou se na straně vnější, však uvnitř i bez lana jist jest<br class="calibre12"/>
koráb pokrytý pevně, když dopluje přístavu cíle.<br class="calibre12"/>
&#160;&#160;&#160;&#160; Na samém zátoky konci jest oliva podlouhlých listů,<br class="calibre12"/>
poblíže ní jest viděti sluj, jest rozkošná, tmavá,<br class="calibre12"/>
svaté to bydliště nymf, jež vodní víly se zovou.<br class="calibre12"/>
Ve sluji měsidla stojí a dvouuché kamenné džbány,<br class="calibre12"/>
ve kterých včeliček roj jim medovou potravu strojí.<br class="calibre12"/>
Jsou tam i kamenné stavy, a předlouhé, na kterých nymfy<br class="calibre12"/>
roucha, jež nachová jsou, tam tkávají — hotový zázrak.<br class="calibre12"/>
Jsou tam i živé zdroje, a dva jsou do sluje vchody:<br class="calibre12"/>
k severu jeden je z nich, jímž lidé vcházeti mohou,<br class="calibre12"/>
jižní vchod jen pro bohy jest — jím nemůže vstoupit<br class="calibre12"/>
žádný smrtelný muž — jen bohům tudy je přístup.<br class="calibre12"/>
V přístav, jejž znali už dřív, loď vehnali.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; K suché
tu zemi<br class="calibre12"/>
kvapně se přihnal koráb a téměř do půle délky<br class="calibre12"/>
vyjel na suchou zem — vždyť tací jej veslaři hnali.<br class="calibre12"/>
&#160;&#160;&#160;&#160; Vyšli pak z přepevné lodi a vystoupše na suchou zemi,<br class="calibre12"/>
nejprve Odysséa i s plátnem a pokrývkou skvostnou<br class="calibre12"/>
z dutého korábu zdvihli a pak jej vynesše na souš,<br class="calibre12"/>
složili na břehu v písku, an hlubokým spánkem byl zmožen.<br class="calibre12"/>
Potom i poklady zdvihše, jež dali mu Faiéci statní,<br class="calibre12"/>
když se již k domovu chystal, jak přála si srdnatá Pallas,<br class="calibre12"/>
ke kmeni olivy, na zem, je hromadně složili všecky,<br class="calibre12"/>
poněkud od cesty dále, by z lidí pocestných někdo,<br class="calibre12"/>
přijda, ho neobral o vše, než hrdinu opustí spánek,<br class="calibre12"/>
sami se k domovu zpět zas vraceli.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;Zemětřas
vládce<br class="calibre12"/>
nepustil z paměti hrozbu, jíž rekovi rovnému bohům<br class="calibre12"/>
rozhněván pohrozil dřív.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Teď zkoumal Diovu vůli:<br class="calibre12"/>
„Budoucně, otče ty Zéve, už nebudu požívat pocty<br class="calibre12"/>
ve sboru nesmrtných bohů, když nectí mne smrtelní lidé,<br class="calibre12"/>
Faiéci, jejichžto rod přec pochází z plemene mého.<br class="calibre12"/>
Vždyť jsem já přec myslil, že Odysseus vrátí se domů<br class="calibre12"/>
teprv po mnohých strastech — já nechtěl vzíti mu zcela<br class="calibre12"/>
návrat, který’s mu sám byl přislíbil, přikývnuv hlavou.<br class="calibre12"/>
Ti teď na rychlé lodi jej spícího vezouce mořem,<br class="calibre12"/>
složili v Ithace na břeh a skvostné dali mu dary,<br class="calibre12"/>
hojnost zlata i bronzu a tkaná mu přidali roucha,<br class="calibre12"/>
tolik, co ze samé Tróje by Odysseus nedobyl nikdy,<br class="calibre12"/>
byť se i ve zdraví vrátil a dostal z kořisti podíl.“</p>

<p class="mlpversehomer">&#160;&#160;&#160;&#160; Kronovec, sběratel mraků, mu na to dal odpověď
tuto:<br class="calibre12"/>
„Podivno, Zemětřase, ty přemocný, co jsi to řekl?<br class="calibre12"/>
U bohů v neúctě nejsi! — To nikterak! Není to možno!<br class="calibre12"/>
Nejstarší, nejlepší bůh přec nemůž’ být zlehčován nectí!<br class="calibre12"/>
Pakli ti některý člověk, jsa sveden silou a mocí,<br class="calibre12"/>
nevzdává čest, máš úplnou moc, byť pozděj, se pomstít.<br class="calibre12"/>
Udělej, jakkoli chceš, jak tvému se zlíbilo srdci!“<br class="calibre12"/>
&#160;&#160;&#160;&#160; Zemětřas Poseidáón mu na to zas odvětil takto:<br class="calibre12"/>
„Hned bych to, vladaři mraků, byl udělal, jak jsi to řekl,<br class="calibre12"/>
já však vždycky mám strach z tvé nevole, jíž se chci vyhnout.<br class="calibre12"/>
Avšak <span class="mlpznakkurziva11b">teď</span> jsem rozhodnut již. Já překrásný
koráb,<br class="calibre12"/>
plovoucí z výpravy zpět, jim rozbiji na mlžném moři,<br class="calibre12"/>
aby už ustali jednou a přestali voziti lidi,<br class="calibre12"/>
město pak s obou stran jim velkým pohořím sevru.“</p>

<p class="mlpversehomer">&#160;&#160;&#160;&#160; Kronovec, sběratel mraků, mu na to dal odpověď
tuto:<br class="calibre12"/>
„Takhle to, milý bratře, jak myslím, nejlépe bude:<br class="calibre12"/>
Až již veškeren lid ten koráb uvidí z města,<br class="calibre12"/>
kvapící vpřed, hned v kámen jej změň již nablízku souše,<br class="calibre12"/>
podobný rychlé lodi, by nad tím trnuli lidé,<br class="calibre12"/>
město pak s obou stran jim velkým pohořím sevři!“</p>

<p class="mlpversehomer">&#160;&#160;&#160;&#160; Zemětřas Poseidáón, jak uslyšel výpověď tuto,<br class="calibre12"/>
ihned k Scherii šel, jež Faiékům rodnou je vlastí,<br class="calibre12"/>
čekaje. Nablízku loď vtom připlula, hladinu brázdíc,<br class="calibre12"/>
střelhbitě puzena vpřed.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; K ní přistoupiv Zemětřas
vládce,<br class="calibre12"/>
skalinu učinil z lodi a vespod ji upevnil na dně,<br class="calibre12"/>
shora ji udeřiv dlaní, a opět potom se vzdálil.</p>

<p class="mlpversehomer">&#160;&#160;&#160;&#160; Oni tam perutnou řeč, druh ke druhu, mluvili spolu,<br class="calibre12"/>
Faiéci s dlouhými vesly a mořskou proslulí plavbou.<br class="calibre12"/>
Takto pak pravil ten onen a na svého pohlédl druha:<br class="calibre12"/>
„Nastojte! Kdopak tu loď nám spoutal na moři v běhu,<br class="calibre12"/>
kdy se už vracela domů? Vždyť bylo ji úplně vidět!“<br class="calibre12"/>
&#160;&#160;&#160;&#160; Tak tam mluvil ten onen, však nevěděl, co se to stalo.</p>

<p class="mlpversehomer">&#160;&#160;&#160;&#160; Ale tu Alkinoos k nim promluvil těmito slovy:<br class="calibre12"/>
„Aj, toť dávná věštba mě nyní postihla právě:<br class="calibre12"/>
Otec často mi říkal, že Poseidon zanevřel na nás,<br class="calibre12"/>
poněvadž všechněm lidem jsme bezpeční průvodci mořem.<br class="calibre12"/>
Pravil, že nastane den, v němž překrásný faiécký koráb<br class="calibre12"/>
plující z výpravy zpět nám rozbije na mlžném moři,<br class="calibre12"/>
město pak s obou stran nám velkým pohořím sevře.<br class="calibre12"/>
Takto mi kmet ten pravil, a teď se to splňuje všecko.<br class="calibre12"/>
Pročež nyní se tím, jak poradím, spravujme všichni!<br class="calibre12"/>
Přestaňte převážet již, ať kdokoli v budoucnu přijde<br class="calibre12"/>
z lidí do města k nám!<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Teď dvanáct vybraných býků<br class="calibre12"/>
zabijme Poseidonu, zda chtěl by nám milostiv býti,<br class="calibre12"/>
město pak s obou stran nám nesvíral pohořím velkým!“<br class="calibre12"/>
&#160;&#160;&#160;&#160; Pravil, je pojala hrůza, i počali chystati býky.</p>

<p class="mlpversehomer">&#160;&#160;&#160;&#160; Tak se tam modlili všichni a prosili vladaře moře<br class="calibre12"/>
národa faiéckého i vládci i vůdcové lidu,<br class="calibre12"/>
stojíce okolo žertev.</p>

</div>
</body>
</html>