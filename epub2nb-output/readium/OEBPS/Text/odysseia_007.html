<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Odysseia</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4">

<h1 class="mlpuroven1zvlastnipripady">ÚVOD<br class="calibre12"/>
K PRVNÍMU VYDÁNÍ</h1>

<h3 class="mlpuroven3nadpis" id="sigil_toc_id_1">1. Homéros</h3>

<p class="mlptextbez1radku">Ještě byla Evropa, nynější sídlo kultury, většinou
porostlá hustými lesy, plnými divoké zvěře, ještě obyvatelstvo její žilo
kočovnicky, jsouc na velmi nízkém stupni vzdělanosti, když už u Řeků, hlavně
maloasijských, <span class="calibre14">byla pěstována ušlechtilá
dcera Mús, vznešená poesie. Blahobyt a vysoká</span> kultura obyvatelstva
vedly k vyšší, ušlechtilé zábavě. Na dvorech knížat zpívali pěvci o hrdinských
činech reků, a zpěvy jejich byly poslouchány s napjatou pozorností a divné
kouzlo jímalo posluchače.</p>

<p class="mlptext">Plavci vracející se z dalekých cest vyprávěli podivné příhody
a divy ze vzdálených krajin, a nosili tak hojné podněty fantazii básnické.</p>

<p class="mlptext">Není divu, že množství pěvců bohatou látku básnicky
zpracovalo.</p>

<p class="mlptext">Prvním plodem jejich básnické činnosti byly písně zpívané k loutně.</p>

<p class="mlptext">Z písně vyvinul se nový druh básnický: epos, který se liší od
písně způsobem provedení, hlavně klidnou obšírností, kdežto sloh písně je
stručný, zhuštěný. Ale básně epické byly zprvu krátké; pěvci, aoidové, kteří na
hradech knížat zpívali velmožným pánům při hodech pro zábavu, nemohli panstvu
přednášet básně příliš dlouhé.</p>

<p class="mlptext">Časem zdokonalena básnická technika a propracovány charaktery.
Básnická řeč a verš, které srostly v jedno a plynuly přirozeně a nenuceně,
byly básníkovi poslušným nástrojem schopným vyjádřit, co jeho básnická fantazie
vybudovala.</p>

<p class="mlptext">Výrazy, obraty, verše, ano i celá místa se tak ustálily, že
jich básníci <span class="calibre14">při stejné příležitosti stejně užívali.
Zobecněly a staly se majetkem všech</span>, jakousi konvencí. Byly sice
básníkům ulehčením, ale ztratily ráz původnosti a zevšedněly.</p>

<p class="mlptext">Dlouho, dlouho, snad několik století, byla poesie takto
pěstována, než byly vytvořeny básně tak velkolepé, jako byly Ílias a Odysseia.</p>

<p class="mlptext">Již před Homérem bylo mnoho bájí, písní i básní, ale to, co
zbudoval on, bylo něco zcela jiného, než vytvořili jeho předchůdci. Najisto
použil básnických výtvorů dřívějších, ale jeho Ílias a Odysseia byly zjevy
nové, nebývalé, velkolepé a původní. Uměleckým založením i provedením lišily
se nesmírně od písní i epických básní dosavadních. Proto také dávali jim Řekové
přednost přede všemi ostatními básněmi, které byly konečně slavnými eposy
Homérovými nadobro zatlačeny. Nezachovala se ani jediná.</p>

<p class="mlptext">Íliadou a Odysseiou počíná se řecká literatura, ale nikoli
epické básnictví. To kvetlo dávno před Homérem, a Ílias a Odysseia jsou jeho vyvrcholením,
nikoli počátkem. Jejich výbornost a neobyčejná cena posud budí podiv i nejlepších
básníků moderních i nejpřísnějších kritiků.</p>

<p class="mlptext"><span class="calibre14">Znalost Homéra rozšířena
byla v celém národě, i v lidu obecném.</span> Právem řekl Platón, že Homéros
vychoval Řecko. Jeho básně přímo srostly se životem národa.</p>

<p class="mlptext"><span class="calibre14">Výboji Alexandra Velikého
stal se náš básník majetkem všeho </span><span class="calibre15">vzdělaného
světa. Byl znám až v Indii a přeložen do mnohých jazyků, do syrštiny,</span><span class="calibre14"> arabštiny a arménštiny. Znalost Homéra pokládána
za první podmínku vyššího vzdělání.</span></p>

<p class="mlptext">Dlouhé časy trůnil Homéros na obloze řecké vzdělanosti. Křesťanství
ho zatlačilo skoro úplně a dlouho o něm téměř nikdo nevěděl. Jen ponenáhlu
křísila se vědomost o dávném poetovi řeckém, ale dlouho mu nebylo rozuměno, až
teprve za nynější doby dochází plného a zaslouženého ocenění.</p>

<p class="mlptext">Homérovo dílo je velmi rozměrné a básník do něho vložil
všecko, co velikým duchem svým pojal.</p>

<p class="mlptext">Bylť potulným pěvcem, mnoho viděl, slyšel, poznal a zkusil.
Stýkal se s lidmi všech stavů, vysokých i nízkých, poznal krále i královny,
viděl jejich blahobyt, moc a nádheru, poznal vznešenou společnost, její dvornost
a společenský mrav, její zálibu, hry a sport, ale viděl i bídu chudákovu a lopotu
dělníkovu. Poznal lidskou duši, boj snah a vření vášní, zápasy dobra i zla,
šlechetnosti i podlosti, zmatek i vír života. Jeho bohatá zkušenost vedla ho bezpečně
lidským bludištěm, z něhož vybíral jen to, co ducha povznášelo a zušlechťovalo.</p>

<p class="mlptext">Cesty po souši, horách i mořích naučily jej pozorovat neživou
přírodu i zvířata.</p>

<p class="mlptext">To všecko se obrazilo v bohatém jeho nitru a všestranný jeho
duch přetvořil to v nesmrtelné obrazy krásy. Měl neobyčejnou pozorovací
schopnost, bohatou, tvůrčí obrazotvornost. Byl i pronikavý psycholog a neobyčejný
znalec lidí a jejich duše. Byl stejně veliký v poesii vznešenosti jako malosti,
povznesen nad všednost, ale uměl z ní vykouzlit nejkrásnější perly poesie.</p>

<p class="mlptext">Jeho řeč je ušlechtilá a hudba verše sama sebou okouzluje.</p>

<p class="mlptext">Homéros byl i hluboký myslitel a shrnul ve svých arcidílech
všecku kulturu tehdejšího i dřívějšího světa hellénského, shrnul všecko vědění
i cítění, morálku, názor na život a činy lidské, na svět, osud, na bohy a poměr
člověka k nim, na život posmrtný atd., atd., zkrátka shrnul celý kosmos
tehdejších i dřívějších lidí hellénských. „Čas od času dá Osud lidstvu
básnického génia, který jako by pronikl a promítl pod zorným úhlem věčnosti do
nekonečna celý stávající svět. Homér, Dante, Shakespeare, Cervantes, Goethe,
Dostojevskij. – Básník takový zpetrifikuje, řekl bych, celou kulturu náboženskou
své doby, všechny poznatky <span class="calibre14">vědy, soudobé
pravdy a soudy morálky, věci metafyzické, filosofii životní –</span> a stane se
učitelem a tvořitelem celých generací na dlouhou dobu. Tak vidím v Homérovi
zjev, který zakončuje heroickou dobu staré Hellady a ve svém díle zavírá
náboženství, zeměpis heroické éry atd. – slovem celý antický svět té doby.“ (J.
S. Machar)</p>

<p class="mlptext"><span class="calibre14">Není tedy divu, že Ílias a Odysseia
byly nejdražším klenotem</span> a chloubou národa řeckého. Nebylo knihy, která
by měla větší autoritu a význam než básně Homérovy. Tvůrce jejich platil
vždycky za největšího <span class="calibre15">zákonodárce básnictví
epického a Řekové viděli v něm pramen vší</span> moudrosti, veškerého vzdělání
a učenosti a tlumočníka národního ducha. – Achilleus a Odysseus byli jim vzory
řeckého charakteru.</p>

<p class="mlptext">Nejznamenitější hlavy národa řeckého hledaly a nalézaly v Homérovi
poučení a doklady svých nauk, umělci brali z něho podnět k svým výtvorům.
Všichni básníci ho následovali, nikdo nedostihl.</p>

<p class="mlptext"><span class="calibre14">Ílias a Odysseia jsou z nejvelkolepějších
projevů lidského ducha, a Homéros je právem čítán mezi nejpřednější spisovatele
všech věků.</span></p>

<p class="mlptext">Byl <span class="mlpznakkurziva11b">vypravovatel</span> virtuos,
který kouzlem svého slova unáší <span class="calibre14">posluchače v
jiný svět, lepší, skvělejší a ideálnější, vládna neomezeně našimi</span> myš<span class="calibre14">lenkami a city. Prvním okamžikem, kdy Homéra
začneme číst, jsme</span> v jeho moci a chtíce nechtíce jdeme tam, kam nás
vede sladké kouzlo jeho nevyrovnatelného umění. A jdeme rádi.</p>

<p class="mlptext">Se stejnou <span class="mlpznakkurziva11b">plastičností</span> a
<span class="mlpznakkurziva11b">názorností</span> popisuje hrůzné zjevy přírodní,
bouři, zuření větru, mořský vír, jako klidnou krajinu, ostrov, přístav, palác a
umělecké dílo. Předměty a děje jako by se před námi zvedaly a od pozadí odrážely
– jako bychom je před sebou viděli v plné životnosti a skutečnosti. Viz popis
bouře (V); neméně mistrné je popsání Kalypsiny jeskyně na Ógygii (V), zátoky
Forkýnovy na Ithace (XIII), vnitřku paláce Alkinoova (VII), jehlice Odysséovy
(XIX) atd.</p>

<p class="mlptext">Vypravování jeho nikdy není jednotvárné, nýbrž vždy <span class="mlpznakkurziva11b">nové </span>a<span class="mlpznakkurziva11b"> rozmanité.</span>
Osoby i dějstva pestře se střídají. Vizme jen první část Odysseie! Co tu
rozmanitých dějů! A tak je to v celé básni.</p>

<p class="mlptext">Osoby vystupují před námi <span class="mlpznakkurziva11b">dramaticky
živě</span> jako v divadle na jevišti. Básník sice také o nich sám vypravuje,
ale záhy nám je předvádí, jak jednají, mluví, uvažují. Přečtěme si jen místo,
kde Odysseus a Eumaios, kráčejíce k městu, potkají se s Melanthiem, nevěrným
pastýřem koz (XVII), vizme Odysséovo setkání se stařečkem Láertem (XXIV), představme
si Odysséa, jak stojí ve dveřích s lukem a šípy v rukou před užaslými ženichy –
z bídného žebráka najednou je tu sám král, strašný mstitel bezpráví (XXII).
Vizme Odysséa, jak prohlíží luk, a řeči ženichů (XXI) a celý odstavec líčící
pobyt Odysséův u Polyféma (IX), Kirky (X, XII) atd., atd.</p>

<p class="mlptext">Dramatický ráz básně zvyšují <span class="mlpznakkurziva11b">řeči.</span>
Jsou logicky jasné, přirozené a výrazné, přiléhají k situaci a povaze osob,
trefně vystihujíce charaktery, myšlenky a city. Vypravování básníkovo jest jimi
vhodně a hojně proloženo.</p>

<p class="mlptext">V buzení <span class="mlpznakkurziva11b">iluze</span> nemá soka.
Vykouzluje před námi zdání pravdy a života i tam, kde idealizuje, ano i tam,
kde jsme si vědomi pravděnepodobnosti a nemožnosti jeho údajů. Ale básník to
podá tak, že se nám to zdá skutečností. Snad můžeme použít slov, kterých Bjørnstjerne
Bjørnson užil jiným smyslem: „Skutečnost a báseň, kde báseň je stejně skutečná
jako skutečnost.“<a href="../Text/odysseia_036.html#_ftn1" title="" class="pcalibre1 pcalibre" id="_ftnref1"><span class="msofootnotereference"><span class="calibre16"><span class="msofootnotereference"><span class="calibre17">[1]</span></span></span></span></a></p>

<p class="mlptext"><span class="mlpznakkurziva11b">Charakteristiky</span> jsou
mistrné a důsledné. Nedějí se rozbory a úvahami básníkovými, nýbrž skutky a řečmi
osob charakterizovaných. Jak mistrně charakterizoval povahu otročí ústy pastýře
Eumaia, který byl syn královský, ale unesen byl zrádnou služkou a pak od
Foiníčanů prodán do otroctví:</p>

<p class="mlpversei">Nemáť služebný lid, když páni už nevládnou nad ním,<br class="calibre12"/>
potom už valnou chuť své povinné konati práce,<br class="calibre12"/>
neboť hodnoty půl vždy odnímá vidoucí v dálku<br class="calibre12"/>
člověku Zeus, jak poroby den jej postihne jednou.</p>

<p class="mlptext">Jediným tahem vykreslil rozpustilost mladých služek, které si
dělaly blázna ze starého žebráka (Odysséa), když se jim nabízel, že bude za ně
ve velké síni udržovat oheň.</p>

<p class="mlpversei">Řekl – ty vypukly ve smích a vzájemně na sebe hlédly.</p>

<p class="mlptext">Zrovna jako dnes! Jako bychom ty služky před sebou viděli!
Pohlédly jedna na druhou a smály se.</p>

<p class="mlptext">Světoznámý je takzvaný <span class="mlpznakkurziva11b">homérský
klid,</span> to jest klidné, důstojné vypravování. Básník nedává se unést citem,
vášní ani nedočkavostí – nespěchá. Zastaví se stejně u věcí vedlejších jako u hlavních
a věnuje jim stejnou pozornost. Když před první bitvou v Íliadě sešel se branný
lid achajský do shromáždění, předstoupil sám král Agamemnón se žezlem v ruce – teď
by každý očekával, že básník řekne: „a pravil“. Místo toho však básník začne vykládat,
že to žezlo zhotovil sám božský umělec Héfaistos a dal je Diovi, Zeus dal je
bohu Hermovi, Hermés králi Pelopovi, Pelops synovi svému Átreovi, Átreus
zanechal je na smrtelné posteli bratru svému Thyestovi a ten je zanechal
Agamemnonovi, synu Átreovu. Teprv potom uvádí básník řeč Agamemnonovu. Takovéto
odbočky, jak vidět, přetrhují pásmo vypravování. Někdy mají ten účel, aby
budily nebo zvětšovaly napětí.</p>

<p class="mlptext">Básník umí děje dovedně <span class="mlpznakkurziva11b">stupňovat.</span>
Scéna za scénou je napínavější, děj stoupá, až dostoupí vrcholu. Příklad to
nejlépe osvětlí: Odysseus byl mořskou bouří zahnán na ostrov Faiéků. Byl
zubožen, mořským kalem zohyzděn a bez šatu. Spal v keři. Druhý den obdržel od
královské princezny šat a v tomto darovaném rouchu musil jít do cizího města,
do králova domu jako ubohý trosečník, aby si vyprosil pohostinné přijetí.
Objímá královně kolena, prosí a potom sedá u krbu do prachu. A hle! Svou
osobností, důstojným chováním, rozumnou řečí a statečností dobývá si znenáhla
úcty a svrchované vážnosti. Podivení Faiéků roste, pěvec o něm pěje, sám osobně
ukáže svou sílu a zručnost – a konečně, hle, on je to sám – ten ubohý prosebník
je slavný Odysseus!</p>

<p class="mlptext">Pravou ozdobou básní Homérových jsou <span class="mlpznakkurziva11b">přirovnání.</span> – Básník líče nějakou důležitou
událost, vzpomene si na jiný podobný děj – a proto jej poví. To je původ
přirovnání. Jestliže jej zvolený obraz vábí, zastaví se u něho a rozvede jej
obšírněji, nestaraje se o to, že na chvíli opouští hlavní děj básně. Tím se
stává, že v přirovnáních Homérových nacházíme věci, které k hlavnímu ději
nemají vztahu. O mnohých přirovnáních nelze říci, že by jimi básník chtěl děj
básně znázornit; u jiných je zase zřejmo, že jich básník proto užil, aby líčený
děj zobrazil a osvětlil. Není účelem přirovnání, aby proud vypravování byl
zrychlen. Děj se jimi nerozvíjí, nepokračuje, nýbrž naopak zdržuje. Čtenář je
nucen se zastavit, neboť přirovnání jej odvádí od děje v básni líčeného a strhuje
jej k zvolenému obrazu.</p>

<p class="mlptext">Přirovnání jsou malé básně, malé malby a charakteristiky,
jimiž básník své líčení oživuje, čtenáře osvěžuje a jednotvárnost přerušuje.</p>

<p class="mlptext">Aby přirovnání působilo, musí být vzato ze světa posluchačům <span class="calibre14">známého, musí být stručné, jasné, názorné, původní,
vždy nové a rozmanité.</span> S dějem básně musí se stýkat v jednom bodě
styčném.</p>

<p class="mlptext">Přirovnání jsou význačnou vlastností poesie a slohu Homérova.
Bez nich nemůžeme si Homéra vůbec ani myslit. Básník je v nich mistrem od
nikoho nepředstiženým. Není divu, neboť k jejich vytvoření je třeba bystrého pozorování,
tvůrčí fantazie a invence, jimiž ne každý básník tou měrou vyniká jako Homéros.
Když Odysseus (vlastně básník) líčí, jak šestihlavá Skyllé unášela mu do výše k
jeskyni šest nejlepších soudruhů, kteří ve smrtelném zápase volali na pomoc
Odysséa, zmítajíce zoufale rukama i nohama, tu vzpomene si na podobný výjev,
když ryby jsou taženy udicí z vody a zoufale sebou zmítají. Obraz pak provede
obšírněji (XII).</p>

<p class="mlptext"><span class="calibre14">Krásná mladistvá princezna
královská Nausikaá hraje se svými průvodkyněmi v míč na břehu mořském. Básníkovi
připadne na mysl krásná bohyně lovu Artemis, jak po hřebenech </span>Erymanthu
neb rozlehlého Taygetu kráčí se svými nymfami na lov. Podobenství to je
provedeno s nevyrovnatelným mistrovstvím (VI).</p>

<p class="mlptext">Nejpřednější vlastností Homérovou jest nepředstihlá napínavost.
Viz o ní <span class="mlpznakkurziva11b">Naše doba</span> 1921.</p>

<h3 class="mlpuroven3nadpis" id="sigil_toc_id_2">2. Odysseia</h3>

<p class="mlptextbez1radku">jest menší a mladší než Ílias, od níž se liší celou
svou povahou. Poukážeme aspoň na některé rozdíly:</p>

<p class="mlptext">Ílias jest báseň válečná a šlechtická. Odysseia báseň míru a lidová.</p>

<p class="mlptext">Skoro v celé Íliadě je líčen boj. Válčí tam Achaiové s Trojany,
ale ne z nějaké zdivočilosti. Chtějí potrestat urážku, která se stala tím, že
od trójského prince Parida byla spartskému králi Meneláovi unesena manželka
Helené i s poklady. V Odysseii je sice také boj, Odysséova pomsta nad ženichy a
boj s povstalými Ithačany, ale popis těchto bojů zabírá jen malou část básně,
všecko ostatní je líčení života v míru. Ílias je báseň války, Odysseia báseň míru.</p>

<p class="mlptext">V Íliadě vystupují jen králové, a ti jsou líčeni jako lidé nejlepší
a nejstatečnější, lid ustupuje do pozadí. Jediný Thersítés opřel se králům,
ale byl za to bit, a ostatní lid – se smál.</p>

<p class="mlptext">V Odysseii je sice střediskem básně také <span class="mlpznakkurziva11b">král,</span> Odysseus, ale nejlepší lidé básně jsou
vzati – ze sluhů, šlechta je tam živel násilnický, znemravnělý a zločinný,
zpupný a lidem pohrdá.</p>

<p class="mlptext">Je-li v Íliadě pravou mravní perlou Hektór, královský princ
trójský, v Odysseii je to Eumaios, venkovský pastýř vepřů, sluha Odysséův, a Eurykleia,
domácí služka Pénelopeiina.</p>

<p class="mlptext">Básník má v lidu zjevné zalíbení, a je mu nakloněn.<a href="../Text/odysseia_036.html#_ftn2" title="" class="pcalibre1 pcalibre" id="_ftnref2"><span class="msofootnotereference"><span class="calibre16"><span class="msofootnotereference"><span class="calibre17">[2]</span></span></span></span></a></p>

<p class="mlptext"><span class="calibre14">Posluchači Odysseie nebyli
již mocní páni na pevných hradech, nýbrž pracující lid – chudý, jako byl básník
sám. Ani Odysseus není pyšným králem, nýbrž laskavým otcem – jak si lid krále
představuje. Odysseus udělal si postel, vystavěl si člun. Otec jeho Laértés
pracuje na zahradě v dělnických šatech.</span></p>

<p class="mlptext">Řekl-li Alexandros Veliký, že Hésiodos je básník pro sedláky,
Homéros pro krále, může se tento výrok týkat jen Íliady, nikoliv Odysseie.</p>

<p class="mlptext">Ílias je báseň dvorská, Odysseia lidová.</p>
<h4 class="mlpuroven4nadpis" id="sigil_toc_id_3">Obsah</h4>

<p class="mlptextbez1radku">jest bloudění a návrat ithackého krále Odysséa a pomsta
nad zpupnými šlechtici jeho zemí.</p>

<p class="mlptext">Odysseus, jako jiní králové achajští, odplul s vojskem do
války trójské, která trvala deset let. Když se vracel, byl mořskou bouří zahnán
do dalekých končin a bloudil zase deset let. Jeho nepřítomnosti využili synové
předních šlechticů ze všech jeho zemí, počtem sto osm, chodili denně do domu
králova, strojili tam hostiny, dávajíce porážet nejlepší kusy ze všech jeho
stád a pijíce jeho víno. Královnu nutili, aby si některého z nich vybrala za
muže. Když pak se jim dospívající syn Télemachos opřel, chtěli ho zavraždit a majetek
jeho si rozdělit. Jejich drzost <span class="calibre14">dostoupila
takového stupně, že se chystali zabít i samého krále Odysséa,</span> jestliže
se vrátí.</p>

<p class="mlptext">Zatím dlel Odysseus na ostrově Ógygii, daleko na západě, u krásné,
ušlechtilé nymfy Kalypsy, sám a sám, bez lodí a vojska, nemaje možnosti dostat
se domů. Kalypsó ho přemlouvala, aby ji pojal za manželku, slibujíc mu nesmrtelnost
a věčnou mladost. Ale ani krásné sídlo nymfino, ani její lákavé sliby nemohly
odvrátit Odysséa, by horoucně <span class="calibre14">netoužil domů.
Sedal na pobřežním skalisku, a s očima uslzenýma hleděl</span> směrem, kde byla
jeho milá Ithaké, přeje si vidět aspoň kouř vystupující z jeho domoviny a potom
zemřít. Ale neměl naděje na návrat.</p>

<p class="mlptext">Ani doma nebylo lépe. Když před třemi lety mladí šlechtici
přišli do králova paláce, bylo Télemachovi sedmnáct let. Nezkušený mladík ani
dobře nechápal dosahu toho všeho, co se kolem něho dělo. Teprv nedávno poznával
zpustlou drzost vetřelců, kteří se jemu i matce jeho jen posmívali. Chápal již
nejen škody, které mu dělali, nýbrž i potupné ponížení vlastní i rodinné. Ale
nebylo rady, nebylo pomoci. Bylť vychován bez otce, jen od matky, něžné sice a pečlivé,
ale pasivní a neenergické, u níž neviděl než pláč, nerozhodnost a zoufalství.
Toužil sice po otci, kterého dosud neznal, ale rady si nevěděl. – Ani Odysseus,
ani Télemachos nemohli pomoci – události uvázly v písku. Bez bohů nebylo vysvobození.</p>

<p class="mlptext">To je situace, do které zapadá naše báseň.</p>

<p class="mlptext">Počinu ujala se bohyně Athéné, která vždy pomáhala chytrému a statečnému
Odysséovi.</p>

<p class="mlptext">Navrhla totiž ve schůzi bohů, aby Hermés byl s Diovým rozkazem
poslán ke Kalypse, by Odysséa propustila. Sama odešla na Ithaku dodat síly
Télemachovi a vybídnout jej, aby druhý den svolal sněm Ithačanů, přednesl národu
své stížnosti a vyzval ženichy opustit jeho dům. Pak mu poradila, by odplul do
Pylu ke králi Nestorovi a do Sparty ke králi Meneláovi pátrat po zmizelém otci.</p>

<p class="mlptext">Kalypsó poslechla Diova rozkazu a Odysseus vyplul na člunu,
který si ve čtyřech dnech sám zhotovil. Ale bouře rozbila mu člun a zahnala jej
do země blažených plavců Faiéků, kteří jej přijali, pohostili a slíbili mu, že
ho dopraví domů. Při večerní hostině na rozloučenou vypravoval jim své
předchozí příhody. Příští pak noc dovezli ho spícího na Ithaku, kdež jej Athéné
proměnila ve starého žebráka a poslala k pastýři Eumaiovi, aby tam čekal na
syna, který dosud byl u spartského krále Meneláa. Télemachos na pobídku
Athéninu rychle se vrátil, u Eumaia poznal se s otcem, a oba pak umluvili spolu
pomstu nad ženichy. Pak Odysseus vešel do vlastního domu jako starý, otrhaný
žebrák, přesvědčil se o neslýchané drzosti ženichů, věrnosti manželčině, nepořádku
v domě a nevěrnosti některých sluhů a služek. Zatím Pénelopeia nevědouc si už
jiné rady, rozhodla, že pojme za manžela toho, kdo napne luk Odysséův a prostřelí
otvory dvanácti sekyr, zabodnutých řadou do podlahy. Nikdo z ženichů neměl
tolik síly, aby luk napjal. – Tu když už byly závody skončeny, Odysseus požádal
s nevinnou tváří o luk, aby prý zkusil, má-li dosud takovou sílu, jakou míval v
mládí. Po těžkých <span class="calibre14">překážkách dostal luk do
rukou a postřílel velkou část ženichů. V dalším boji, vedeném oštěpy, zvítězil
konečně Odysseus a pobil všecky</span> ženichy. Jejich příbuzné, kteří proti
němu povstali, porazil a s národem se smířil.</p>
<h4 class="mlpuroven4nadpis" id="sigil_toc_id_4">Hlavní myšlenka</h4>

<p class="mlptextbez1radku">Má Odysseia nějakou základní myšlenku, pojící a jednotící
ideu, která by byla podkladem básně a vysvětlovala líčené události?</p>

<p class="mlptext">Historik Hérodotos spojoval a vysvětloval historické události
svých <span class="mlpznakkurziva11b">Dějin</span> ideou o řádu světovém,
ustanoveném vševládnoucí, vše pořádající mocí božskou za udržením rovnováhy v přírodě,
lidském životě a v dějinách. Kdo tuto rovnováhu poruší, ať zločinem, ať pychem,
ať přílišnou mocí, ano i nezměrným štěstím, toho bohové zničí.</p>

<p class="mlptext">Čteme-li bedlivě Odysseiu, neubráníme se dojmu, že i Homéros,
učinil podkladem událostí Odysseie etickou ideu o vině a trestu. Jí spojoval a vysvětloval
děje své básně.</p>

<p class="mlptextbez1radku2">1. <span class="mlpznakkurziva11b">Zločin musí být
potrestán a odčiněn.</span></p>

<p class="mlptextbez1radku">Tuto ideu básník prováděl na zpupných ženiších. Kde
jen může, vypisuje zpupnost a zvrhlost ženichů a líčí je jako lidi zlé a nešlechetné.
Pomstu nad nimi má neustále na mysli a často k ní poukazuje. K ní směřuje
všecko, co se v básni líčí, pro ni všecko se děje.<a href="../Text/odysseia_036.html#_ftn3" title="" class="pcalibre1 pcalibre" id="_ftnref3"><span class="msofootnotereference"><span class="calibre16"><span class="msofootnotereference"><span class="calibre17">[3]</span></span></span></span></a></p>

<p class="mlptextbez1radku2">2. Ale E. Belzner vidí v Odysseii ještě také
myšlenku státní (v <span class="mlpznakkurziva11b">Homerische Probleme</span>
1912).</p>

<p class="mlptext">Když král se vzdálí a je dlouho nepřítomen, nastává v zemi
anarchie, mizí cit práva a mravnosti. Ale <span class="mlpznakkurziva11b">bez
zákonnosti </span>a<span class="mlpznakkurziva11b"> pořádku nastává ve státě
rozvrat.</span></p>

<p class="mlptext">Tuto ideu provedl básník ve státě ithackém.</p>

<p class="mlptext"><span class="calibre14">Postavil proti sobě dvě
strany: ohroženou rodinu královskou</span> a zpupné vetřelce šlechtické, kteří
spoléhajíce se na to, že král nepřijde, <span class="calibre14">dopouštěli
se pustého násilí, sahajícího až k úmyslu vraždy vlastního krále</span> a jeho
syna – za tím sobeckým účelem, aby jeden z nich stal se králem <span class="calibre14">ithackým. Toto nebezpečí a bezradnost královské
rodiny líčí často a s oblibou.</span></p>

<p class="mlptext">Je-li tento výklad správný, pak by ovšem Odysseia nebyla
pouhým vyprávěním událostí, nýbrž dílem uměleckým velikého významu, založeným
na ideách, zasahujících hluboko do života lidského. Je tu líčen boj práva a státního
pořádku, zastoupeného legitimním králem, s bezprávím a zdivočilostí vzešlou z dlouhé
jeho nepřítomnosti, boj, který skončil vítězstvím práva a státního pořádku.<a href="../Text/odysseia_036.html#_ftn4" title="" class="pcalibre1 pcalibre" id="_ftnref4"><span class="msofootnotereference"><span class="calibre16"><span class="msofootnotereference"><span class="calibre17">[4]</span></span></span></span></a></p>

<p class="mlptext">Pak jest ovšem Odysseia báseň hlubokého mravního a státního názoru,
básník sám jest hluboký myslitel. Před našima očima zvedá se básník velikán,
muž filosof, který nejen shrnul ve svých arcidílech veškeru kulturu všeho světa
hellénského, nýbrž uměl ze spleti lidského života vybrat vznešenou ideu mravní,
spojil ji s ideou státní a založil na ní veliké své dílo.</p>

<p class="mlptext"><span class="mlpznakkurziva11b"><span class="calibre14">Úprava scén je mistrná.</span></span><span class="calibre14">
Ženichové cítí se úplně bezpečni, hýří v domě</span> Odysséově, tupí syna
králova i hosty jeho – ale pomsta se blíží: V domě Odysséově objeví se cizí,
neznámý žebrák. <span class="calibre14">Zpupní šlechtici mají z něho
posměch, házejí po něm podnožkou a vyhrožují mu. Cizinec trpí, trpí, ale
najednou, když se toho nejméně nadáli, stojí před nimi strašný mstitel s lukem
a šípy v rukou – Odysseus sám. – Mstitel zpupnosti,</span> pychu, bezpráví a násilí
zve je k boji. Nastane zápas, dlouhý a zoufalý. Na jedné straně je sto osm
mladých, silných mužů, na druhé straně jen Odysseus, jeho syn a dva věrní
pastýři.</p>

<h4 class="mlpuroven4nadpis" id="sigil_toc_id_5">Rozdělení Odysseie</h4>

<p class="mlptextbez1radku">Odysseiu lze rozděliti na tři díly: I. Osudy
Télemachovy (takzvaná Télemachie), II. Návrat Odysséův, III. Pomsta nad
ženichy.</p>

<p class="mlptext"><span class="calibre14">Každá z těchto částí je
samostatná, ale ne tak, aby ji bylo lze od ostatních oddělit, naopak všecky
jsou sloučeny společnou myšlenkou a žádná nemá sama o sobě smysl. Každá je
myslitelná jen ve spojení s ostatními částmi.</span></p>

<h4 class="mlpuroven4nadpis" id="sigil_toc_id_6">Umělecká kompozice</h4>

<p class="mlptextbez1radkui">a) Úprava látky</p>

<p class="mlptextbez1radku">Události naší básně trvaly deset let po zboření
Tróje. Kdyby je byl Homéros vypisoval postupem chronologickým, děj za dějem,
jak se za sebou zběhly, byla by báseň zabrala také deset roků.</p>

<p class="mlptext">Avšak básník shrnul a seskupil všecky události kolem jediného
hlavního děje a jedné mravní idey a položil počátek vypravování do posledního,
tj. do desátého roku bloudění Odysséova, uváděje nás do středu událostí (in
medias res), tj. do okamžiku, kdy Odysseus měl se vydat z ostrova Ógygie na
cestu domů. Odtud vypravovány všecky děje až ke konci.</p>

<p class="mlptext">Dřívější události jednak vypravoval sám Odysseus u Faiéků,
jednak je básník při příležitosti podal epizodicky. Takto báseň zabrala jen čtyřicet
jeden den.</p>

<p class="mlptext">Ten hlavní děj je pomsta nad ženichy, tou mravní ideou je
potrestání viny, tj. trest za poruchu mravní rovnováhy.</p>

<p class="mlptext">Básník nejprve rozdělil své vypravování ve dvě pásma, která
později spojil v jedno: Nejdřív líčil podniky Télemachovy (v I. části), pak
návrat Odysséův (v II. části). Teprve v III. části, když se oba setkali a poznali
u pastýře Eumaia, spojili se k společné činnosti proti ženichům – dřív pracoval
každý zvlášť, nevědouce o sobě.</p>

<p class="mlptextbez1radkui1">b) Těsné spojení všech částí Odysseie</p>

<p class="mlptextbez1radku">Odysseia je celková, jednotná stavba, v níž je všecko
pevně spojeno a svázáno. Vše je napřed promyšleno, řádně umístěno, všecko těsně
souvisí, k sobě náleží a odkazuje. Nelze tedy nic odejmout, nic vyloučit ani
přestavět.</p>

<p class="mlptext">Část II, Návrat Odysséův, je těsně spojena s částí III,
Pomstou nad <span class="calibre14">ženichy, i s částí I,
Télemachií: Lehkomyslní ženichové dopouštěli se</span> nečestných, ano
zločinných skutků a byli si vědomi, že by trestu neušli, kdyby se Odysseus
vrátil – nemohli nic jiného čekat. Proto se chystali, <span class="calibre14">že ho sami zabijí. Boj byl nevyhnutelný, a bezpečnost jedné strany</span>
mohla být vykoupena jen záhubou druhé. Návrat Odysséův sám sebou tedy přinášel
boj, jako zase tento boj bez návratu Odysséova nebyl možný. Část II a III tvoří
nerozlučný celek, jedinou báseň.</p>

<p class="mlptext">Ale i část I, Télemachie, je těsně spojena s částí II a III.</p>

<p class="mlptext">Toho máme neklamná svědectví. Uvádím hlavně slova ithackého
věštce Halithersa na sněmě ithackém (II). Varuje tam ženichy <span class="calibre14">a napomíná je, aby se krotili, připomínaje jim
starou věštbu, že se</span> Odysseus vrátí dvacátého roku, nejsa od nikoho
poznán – že je už nablízku a chystá jim smrt a záhubu. Toto místo je neklamným
důkazem, že Télemachie je těsně spojena s ostatními dvěma částmi, Návratem
Odysséovým (II) a Pomstou nad ženichy (III). Halithersés věští tu i návrat
Odysséův i jeho pomstu nad ženichy.</p>

<p class="mlptext">K tomu připojujeme ještě tyto úvahy:<a href="../Text/odysseia_036.html#_ftn5" title="" class="pcalibre1 pcalibre" id="_ftnref5"><span class="msofootnotereference"><span class="calibre16"><span class="msofootnotereference"><span class="calibre17">[5]</span></span></span></span></a></p>

<p class="mlptext">Čtenář by nepochopil, proč hned po návratu Odysséově dály se takové
přípravy k pobití těch mladých lidí, kdyby mu jejich řádění nebylo dříve
předvedeno, a to se stalo v I. části, v Télemachii. Již proto je tedy
Télemachie nutná. Bez Télemachie není Odysseie.</p>

<p class="mlptext">Dále: Odysseus nemohl pomstu provést sám a sám. Mělť proti
sobě sto osm silných mladých lidí, nepočítaje ani jejich sluhů. Potřeboval
nutně někoho, kdo by mu pomohl. A kdo jiný než vlastní syn? Ale Télemachos, jak
jsme už pověděli, byl vychován bez otce, jen od matky, něžné sice, ale
neenergické. Byl bázlivý, ostýchavý, neodhodlaný, nevěda si v ničem rady.
Takový pomocník by mu byl málo platen. Bylo potřeba učinit z něho statečného
muže. Proto Athéné došla na Ithaku, aby mu dodala síly, proto poslala ho na
cesty. Každý z nás ví, jak cesty posilují ducha a dodávají samostatnosti a energie.
Télemachos viděl cizí panovnické dvory, slyšel od krále Nestora, Meneláa i královny
Heleny, jak byl otec jeho moudrý v radě, jak byl odhodlaný a statečný v boji,
jaké odvážné činy provedl, jak byl lstivý. – Takový muž již něco dokáže a lze
se na něj spolehnout a jemu se svěřit. Doma by o tom Télemachos nebyl slyšel.
Zvěděl také, jak se Orestés pomstil za smrt otcovu. Oba králové jej
povzbuzovali k odhodlanosti a pomstě nad ženichy. Od Meneláa zvěděl dokonce, že
otec před dvěma lety byl ještě živ. Konečně poznal docela určitě, že ho Athéné
provází a jemu pomáhá, a Nestor jej o tom důtklivě ujistil. To všecko nemohlo
na Télemacha nepůsobit.</p>

<p class="mlptext"><span class="calibre14">Odhodlanosti dodala
Télemachovi také božská znamení a jejich výklady, dva orlové na ithackém sněmě
a výklad Halithersův (II), orel u Meneláa a výklad Helenin (XV) a jestřáb, když
Télemachos se vrátil na Ithaku, a výklad Theoklymenův (XV).</span></p>

<p class="mlptext">Z cest vrátil se jiný Télemachos, než býval doma; nebylo to
již ustrašené polodítě, nýbrž odhodlaný, zralý muž. S ním už mohl Odysseus
podstoupit boj proti ženichům.</p>

<p class="mlptext">Tedy i po této stránce se ukázalo, že I. část básně,
Télemachie, jest nevyhnutelným článkem celkového plánu básníkova.</p>

<p class="mlptext"><span class="calibre14">Ostatně je to samozřejmé z expozice
na počátku Odysseie. Tam</span> Athéné ve schůzi bohů snaží se o obojí věc, o návrat
Odysséův i o cestu Télemachovu. Navrhuje, aby byl Hermés poslán ke Kalypse,
sama pak ohlašuje, že zajde na Ithaku, posílí Télemacha, vyzve ho, aby svolal
sněm Ithačanů a pak ho pošle na cestu. Podle toho byla Télemachie již v prvotním
plánu básníkově.</p>

<p class="mlptext">Télemachie není a nemůže být samostatnou básní, Télemachos nehodil
se za hrdinu eposu. Byl nesamostatný, bázlivý, nevěděl si s ničím rady, byl
povahy spíše pasivní. Ani obsahem se Télemachie nehodí za samostatný epos.
Télemachos chce na sněmě vypudit ženichy z domu – nepodařilo se, jde hledat
svého otce, ale nezví nic více, než že před dvěma lety byl ještě živ. Výsledek
všeho snažení jeho byl negativní. Jaký by to byl hrdinský epos, který nemá
hrdinu a ukončeného děje? Po svém návratu našel otce tam, kde ho nehledal –
tedy náhodou – a hned se činnost jeho spojila s otcovou.</p>

<p class="mlptext">Jako samostatný epos je Télemachie nemyslitelná, ale jako
součást Odysseie má svůj smysl a oprávnění.</p>

<p class="mlptext"><span class="calibre14">Hlavní osobou Télemachie je
vlastně Odysseus. Hned prvním veršem postaven je do popředí, dále čteme, jak
bohové o něm mluví, Poseidon se naň hněvá. Athéné se ho ujímá, syn po něm
touží, host Mentés (Athéné) vypráví o jeho statečnosti, na sněmě Télemachos
připomíná jeho vlídnou vládu, Halithersés věští jeho návrat a pomstu,
Télemachos vydává se na cestu, aby po něm pátral, Nestor, Meneláos i Helené jej
velebí – zkrátka téměř vše, co se v Télemachii vypravuje, děje se kvůli
Odysséovi. Odysseus je nepřítomen – ale každý cítí jeho přítomnost.</span></p>

<p class="mlptext">Télemachie jest výbornou expozicí a přípravou ostatních dvou
částí. Vizme:</p>

<p class="mlptext">I stav rodiny Odysséovy i stav říše vyžadují návratu Odysséova.
– Je nejvyšší čas, aby se vrátil.</p>

<p class="mlptext">Ale Odysseus je pryč, nikde po něm ni vidu ni slechu –
Télemachos vydá se na cestu, aby po něm pátral – konečně zvídáme, že očekávaný
ochránce a spasitel je živ na Ógygii u nymfy Kalypsy a touží domů. – Však již
brzy přijde, vždyť i sami bohové se usnesli poslat Herma ke Kalypse, aby jej
propustila. Vše očekává, vyžaduje příchodu jeho. Půda je připravena, zkypřena –
je čas, aby básník nám předvedl reka samého – osobně.</p>

<p class="mlptext">Tak dovedl si básník připravit situaci, tak probudit očekávání
svého posluchačstva či čtenářstva.</p>

<p class="mlptext"><span class="calibre14">I část III je těsně spojena
s Télemachií. Návrat Télemachův ze Sparty je položen do části III, tj. do doby,
kdy už Odysseus byl doma u pastýře Eumaia. – Hned jak se Odysseus vrátil na
Ithaku, Athéné ho poslala k Eumaiovi, aby tam čekal na Télemacha – patrný to
odkaz na Télemachii.</span></p>

<p class="mlptextbez1radku2">Smysl pro uměleckou kompozici osvědčil básník <span class="mlpznakkurziva11b">umístěním apologů.</span> „Apology“ <span class="mlpznakkurziva11b">(Alkinú apologoi)</span> jest název Odysséova vyprávění
o jeho dřívějších příhodách od zboření Tróje až do doby, kdy ho bouře mořská
zahnala na ostrov Ógygii k nymfě Kalypse (IX–XII).</p>

<p class="mlptext">Je to veliká epizoda o 2195 verších, která citelně přerušuje
proud vypravování.</p>

<p class="mlptext">Náš hrdina seděl právě u večerní hostiny na rozloučenou ve
společnosti krále i šlechty faiécké. Byl bez starosti: mělť slíbeno, že bude bezpečně
dovezen do své vlasti. Již mu nehrozilo nebezpečí, neboť báječné lodi faiécké nemohly
zbloudit. Doba bludných cest a hrůz minula, a co ho čekalo, mohlo být jen příjemné.
Cítil se úplně šťasten. A do této chvíle štěstí a klidu básník položil své
apology. Král Alkinoos vyzval cizince, aby řekl své jméno a rodiště a vyprávěl
své příhody. Nerad slyšel Odysseus, že v blažené té chvíli má vyprávět o svých
trudech, které na svých bludných cestách zakusil, ale nemohl nevyhovět svému
hostiteli.</p>

<p class="mlptext">Apology jsou báseň v básni, která nás uchvacuje ze skutečného
života do říše bohů, obrů a čarodějek, mořských oblud, vírů, skalních vlnobití
a čarovných pěvkyň, do zemí věčného šera, ano i do samého sídla zemřelých.
Obraz jde za obrazem, divnější a divnější, a čtenář ani nevěda ocitne se ve
světě divů, kde vládne neviditelná moc, čarodějný proutek a neodolatelná síla.</p>

<p class="mlptext">Básník vkouzlil toto vypravování mezi dvě těžké doby. Odysseus
právě vyvázl z lákadel Kalypsiných a přestál mořskou bouři, krutý to zápas, ale
ještě větší mu nastával doma. Teď měl chvíli klidu, štěstí a odpočinku – však
ho ubohý trpitel potřeboval.</p>

<p class="mlptext"><span class="calibre14">Apology jsou rozhraním mezi
minulostí a budoucností. Ale mají v básni důležitý úkol: Básník představil nám
v nich Odysséa jako muže nanejvýš hrdinského, chytrého a vytrvalého. Kdo
překonal takové hrůzy, ten překoná i ženichy. Jedině druhové jeho mu byli všude
překážkou a vrhali ho z nesnáze do nesnáze. S nimi nemohl přijít domů, měla-li
se podařit pomsta nad ženichy. Odysseus musil se vrátit sám.</span></p>

<p class="mlptext">Všimněme si, jak obratně básník uvádí čtenáře do říše bájí a jak
jej z ní opět vyvádí: <span class="mlpznakkurziva11b">Bouře</span> zahnala
Odysséa do mysu Malej do neznámých krajů, „kde vše divné se rodí a zraje“ – nazpět
do světa skutečnosti přivezla jej <span class="mlpznakkurziva11b">bájná loď</span>
za noci a spánku. Bouří u Malej zavřela se za ním skutečnost a ocitl se ve
světě pohádek, ze kterého procitl až na půdě otcovské. Jako sen! Tajemně odešel
ze světa skutečnosti, tajemně se do něho vrátil. Tiše a neznámými cestami pluli
faiéčtí plavci, tiše a v noci vyložili spícího hrdinu na břeh ithacký, a právě
tak tiše odpluli, neznámo kam. A pohádkový národ Faiéků zmizel trestem
Poseidonovým – již nebude zbloudilce převážet! Není ho – čarovná loď faiécká je
proměněna ve skálu.</p>

<p class="mlptext">Tím, že příhody své vyprávěl <span class="mlpznakkurziva11b">sám
Odysseus,</span> dosáhl básník několika výhod:</p>

<p class="mlptext">Odstraněna byla jednotvárnost podání, která by jistě byla
nastala, kdyby byl celou báseň vypravoval básník sám. Odysseus vyprávěl první
osobou (Z Tróje <span class="mlpznakkurziva11b">mě</span> unášel vítr… Těm <span class="mlpznakkurziva11b">jsem pohubil</span> lid), čímž báseň zpestřena a nabyla
milé rozmanitosti.</p>

<p class="mlptext">Podivné ty události byly pravdě podobnější, když je vyprávěl
ten, kdo je sám zakusil.</p>

<p class="mlptext">Posluchači byli klidnější a soustředěnější. Vypravovatel,
který všecko, co vyprávěl, také zažil, seděl mezi nimi živ a zdráv. Nechvěli se
o jeho život ani při největších hrůzách a mohli se klidně oddat kouzlu jeho
vypravování.</p>

<p class="mlptext">Konečně dosáhl i zkrácení časového. Příhody Odysséovy od
zboření Tróje do příchodu na Ógygii trvaly tři léta a Odysseus je vypověděl za
jediný večer při hostině. Připočteme-li k tomu sedm let pobytu na Ógygii, o kterém
se náš hrdina zmínil hned při vstupu do králova paláce, zkrácena doba desíti
roků na dva večery (večer, kdy přišel, a večer, kdy vyprávěl), které však do počtu
dní jsou už započteny, takže oněch deset let vůbec nezabralo zvláštního času.</p>

<p class="mlptext">Přehlédneme-li celkově, jak básník upravil látku a sestavil ji
v umělou báseň, vidíme, že <span class="mlpznakkurziva11b">počátkem</span> všech
dějů je schůze bohů na počátku básně. <span class="mlpznakkurziva11b">Podnět</span>
ke všemu dala bohyně Athéné, která i potom vlastně sama všecko prováděla. <span class="mlpznakkurziva11b">Východiskem</span> je ostrov Ógygie, odkud se Odysseus
vracel. Odtud se pak události přirozenou cestou a rychle rozvíjely až ke svému
dokončení. Příhody <span class="mlpznakkurziva11b">minulé</span> buď Odysseus
vypravoval u Faiéků nebo je básník uvedl epizodicky při vhodné příležitosti. Apology
jsou vklíněny v průběh událostí nanejvýš obratně ve chvíli nejvhodnější. Jsou jakýmsi
mostem, po kterém lze přejít od počátečního průběhu děje ke stadiu rozhodných
příprav. Mají také ten účel, aby Odysseus byl čtenáři představen jako hrdina
úplně schopný, aby provedl hrozný boj se ženichy. <span class="mlpznakkurziva11b">Střediskem</span> je Télemachovo setkání s Odysséem u Eumaia
a jejich úmluvy. Je to jakýsi uzel, ve kterém jsou spoutány dosavadní přípravy
se zrajícím provedením pomsty. <span class="mlpznakkurziva11b">Středem</span>
všeho je Odysseus, i tam, kde osobně nevystupuje. S nevystihlým uměním byl hned
na počátku básně postaven do popředí, ale hned zase odsunut – bylť příliš daleko.
Nežli se vrátí, může básník zatím vypsat situaci na Ithace a vylíčit cestu
Télemachovu.</p>

<p class="mlptext">Krátká tato úvaha je důkazem, že Odysseia je pevný,
zaokrouhlený, soustředěný celek podle jednotného plánu od jediného básníka, Homéra.
Všecky části jsou spojeny vnitřními důvody, vše je promyšleno, napřed
připraveno, odůvodněno a umělecky upraveno. Nelze některou část vyjmout nebo
přestavit.</p>

<p class="mlptext">Jak malicherné proti těmto vývodům jsou snahy oněch kritiků,
kteří z neporozumění nadělali v básních Homérových pravé spousty. Místo aby je
hleděli vyložit tak, jak jsou, pochopit celkový smysl a stavbu plánu a vysvětlit
některé nedostatky z povahy básníkovy tvorby, trhali báseň na části, z nichž
některé vylučovali, jiné přestavovali atd. Nehleděli básně vyložit z nich
samých, nýbrž posuzovali je podle požadavků odjinud přinesených, hlavně podle
pravidel logiky a vyspělé tvorby moderní. Udělali si již napřed představu, jak
by báseň měla vypadat, a když tam nenalezli, co tam sami vložili, zavrhovali
básně, vytýkali chyby a přičítali je vybájeným pořadatelům a zpracovatelům. Zapomněliť,
že řecká poesie epická vyrostla sama ze sebe, bez jakýchkoli vzorů, a že tedy
se tam leccos jeví, co se neshoduje s požadavky přísné kritiky. Nebylať
básnická technika ještě dokonale vyspělá. A přece jak snadno lze si některé
nedostatky vyložit!</p>

<p class="mlptext">Posudky kritiků bývají subjektivní. Části, které jsou od
jedněch naprosto zavrhovány, jiní vychvalují, přičítajíce jim všecky možné
krásy a dokonalosti. Kritických spisů o Homérovi je veliké množství, ale cena
jejich je celkem malá. Studium jich bývá trapné i samým klasickým filo<span class="calibre14">logům – neodborníkům by zkazily veškeren požitek z
četby. Škoda času!</span> Komu jde jen o požitek z četby, nekaz si ho četbou
kritiků! Ponech je odborným badatelům! Čti báseň jako báseň, a oddej se jejímu
kouzlu, a snad ani neshledáš nedostatků tak často vytýkaných!</p>

</div>
</body>
</html>