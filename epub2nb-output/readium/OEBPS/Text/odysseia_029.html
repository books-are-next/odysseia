<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Odysseia</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection10">
<h2 class="mlpuroven2odyssea">ZPĚV
XVIII</h2>

<h3 class="mlpuroven3odysseia" id="sigil_toc_id_50">Žebrák Íros</h3>

<p class="mlpversehomer">Přišel tam potulný žebrák, jenž po městě ithackém denně<br class="calibre12"/>
žebral, jsa každému znám svým žaludkem po jídle vzteklým.<br class="calibre12"/>
Pořád jen jedl a pil, však neměl svalů ni síly,<br class="calibre12"/>
avšak postavou těla byl na pohled náramně velký.<br class="calibre12"/>
Žebrák ten Arnaios slul: tím jménem jej od narození<br class="calibre12"/>
nazvala velebná máť, však mládež mu říkala všecka<br class="calibre12"/>
Íros — bylť po každé poslem, když někdo ho požádal o to.<br class="calibre12"/>
&#160;&#160;&#160;&#160; Přišel a Odysséa chtě vypudit z obydlí jeho,<br class="calibre12"/>
takto si na něj vyjel a pravil perutná slova:<br class="calibre12"/>
„Táhni mi od dveří, dědku! Ať za nohu odvlečen nejsi!<br class="calibre12"/>
Cožpak nevidíš přec, jak všickni už mrkají na mne,<br class="calibre12"/>
abych vlekl tě ven? Však přec jen se ostýchám dosud.<br class="calibre12"/>
Hybaj! Sic za krátký čas též na zápas rukama dojde!“<br class="calibre12"/>
&#160;&#160;&#160;&#160; Posupně pohleděv naň, děl důvtipný Odysseus takto:<br class="calibre12"/>
„Zběsilče! — Zlého ti nic přec nedělám slovem ni skutkem!<br class="calibre12"/>
Nežehrám též, když někdo ti dar, byť značnější, podá.<br class="calibre12"/>
Oběma nám ten práh přec postačí! Netřeba tobě,<br class="calibre12"/>
abys mi cizího nepřál, vždyť zdáš se být takový žebrák<br class="calibre12"/>
jako jsem já — jen jediný bůh dát majetek může.<br class="calibre12"/>
Příliš mne na pěstní boj však nedráždi, ani mne nezlob,<br class="calibre12"/>
abych ti, ač jsem dědek, tu nezbarvil prsa a pysky<br class="calibre12"/>
krví! — Tím spíš bych zítřejší den měl před tebou tady<br class="calibre12"/>
pokoj! — Já s jistotou myslím, že po druhé sotva bys asi<br class="calibre12"/>
nazpět se v králův dům zas navrátil, Láertovcův.“<br class="calibre12"/>
&#160;&#160;&#160;&#160; Na to zas, zahořev hněvem, mu tulák odvětil Íros:<br class="calibre12"/>
„Aj! Jak špinavec ten svou hubou čiperně tluče,<br class="calibre12"/>
zrovna jak kamnářská bába! — Však já ho tu šeredně zřídím<br class="calibre12"/>
údery obou pěstí a na zem mu vyrazím všecky<br class="calibre12"/>
z čelistí zuby jak vepři, když ožírá osení v poli.<br class="calibre12"/>
Hybaj! Přivaž si pás, ať vidí přítomní všichni<br class="calibre12"/>
zápasit nás! — Jak můžeš jen chtít, bys měřil se s mladším?“</p>

<p class="mlpversehomer">&#160;&#160;&#160;&#160; Když tak prudkým hněvem se sápali naproti sobě,<br class="calibre12"/>
zuřivě, při prahu hladkém, ne daleko vysokých dveří,<br class="calibre12"/>
zaslechl Antinoos, muž bujaré síly, jich hádku.<br class="calibre12"/>
Ihned se vesele zasmál a mluvil k ženichům takto:<br class="calibre12"/>
„Přátelé, takého něco se dosud nestalo tady.<br class="calibre12"/>
Jakou švandu to bůh nám přivedl do toho domu!<br class="calibre12"/>
Íros a cizinec onen se vespolek pustili v hádku,<br class="calibre12"/>
zvouce se na pěstní boj! — Nuž honem je seštveme k půtce!“<br class="calibre12"/>
&#160;&#160;&#160;&#160; Pravil, ti vypukli ve smích a se svých sedadel vstavše,<br class="calibre12"/>
ihned se kupili v kruh kol žebrákův oděných špatně.</p>

<p class="mlpversehomer">&#160;&#160;&#160;&#160; Tehdy k nim Antinoos, syn Eupeithův, promluvil
takto:<br class="calibre12"/>
„Nyní, ženiši mužní, mě poslyšte, něco vám řeknu:<br class="calibre12"/>
Tadyhle žaludky kozí jsou na ohni, které jsme dali<br class="calibre12"/>
naplnit krví a tukem a uložit na večer k jídlu.<br class="calibre12"/>
Kdo z nich vítězem bude a v zápase nabude vrchu,<br class="calibre12"/>
vstana, dle libosti své z těch žaludků jeden si vyber!<br class="calibre12"/>
S námi pak po všechen čas bude jísti, a nikdy už jiný<br class="calibre12"/>
žebrák nebude smět sem chodit a za jídlo žebrat.“<br class="calibre12"/>
Takto děl Antinoos, a návrh všechněm se líbil.<br class="calibre12"/>
&#160;&#160;&#160;&#160; Tenkrát, smýšleje lest, jim důvtipný Odysseus řekl:<br class="calibre12"/>
„Milení, není možno, bych s mladším zápasil mužem,<br class="calibre12"/>
stařec, zmožený bídou, však nyní mě k zápasu nutí<br class="calibre12"/>
zlořádný žaludku chtíč, bych těžkým se podrobil ranám.<br class="calibre12"/>
Vy však všichni, teď hned, se mi zavažte přísahou mocnou,<br class="calibre12"/>
nikdo že Írovi kvůli mne nebude pravicí pádnou<br class="calibre12"/>
násilně bít, čímž jemu by vrch byl přesilou zjednán.“<br class="calibre12"/>
Řekl, a ženiši hned, jak žádal, přísahu vyřkli.<br class="calibre12"/>
&#160;&#160;&#160;&#160; Když pak se zařekli všichni a přísahu skončili řádně,<br class="calibre12"/>
po nich hned Télemachos, muž bujaré síly, jim řekl:<br class="calibre12"/>
„Cizinče, když tvé srdce a mužná mysl tě nutká,<br class="calibre12"/>
bránit se v zápase s ním, pak neboj se Achaiů druhých,<br class="calibre12"/>
neboť, kdo by tě bil, ten s přesilou bojovat bude.<br class="calibre12"/>
Hostitel přece jsem já, jest zajedno Antinoos<br class="calibre12"/>
se mnou, i Eurymachos, dva mužové velice moudří.“<br class="calibre12"/>
Řekl, a všichni tu řeč hned schválili.</p>

<p class="mlpversehomer">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
Odysseus ihned<br class="calibre12"/>
uvázav z hadrů si pás kol kyčlí, odhalil stehna<br class="calibre12"/>
velice krásná a velká. I vystoupla ramena silná,<br class="calibre12"/>
široké plece a mocná hruď. Též bohyně Pallas<br class="calibre12"/>
poblíž přistoupla k němu a údům dodala síly.<br class="calibre12"/>
&#160;&#160;&#160;&#160; Všecky tu ženichy v ráz jal nad tím nesmírný úžas.<br class="calibre12"/>
Takto pak pravil ten onen a na svého pohlédl druha:<br class="calibre12"/>
„Aj! Teď svévolnou zhoubu ten Íros-Neíros najde!<br class="calibre12"/>
Jaká to objemná bedra ten stařec tu odkrývá z hadrů!“<br class="calibre12"/>
&#160;&#160;&#160;&#160; Řekli, a Írův duch byl rázem zachvácen hrůzou.<br class="calibre12"/>
Přec však jej oděli pásem a mocí ho k zápasu vedli<br class="calibre12"/>
sluhové.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Strachem se chvěl, kol těla se maso mu třáslo.<br class="calibre12"/>
&#160;&#160;&#160;&#160; Antinoos ho plísnil a těmito slovy ho káral:<br class="calibre12"/>
„Neměl bys naživu býti, ty chlubiči, ani se zrodit,<br class="calibre12"/>
vskutku-li takhle se třeseš a takou hrůzu máš před ním,<br class="calibre12"/>
starcem, zmoženým bídou, jež takovou měrou ho tísní!<br class="calibre12"/>
Avšak tohle ti řeknu a také to splněno bude:<br class="calibre12"/>
Muž ten-li vítězem bude a v zápase nabude vrchu,<br class="calibre12"/>
na loď černou tě vrhnu a poručím na pevnou zemi<br class="calibre12"/>
zavézt tě k Echetu králi, všech lidí strašnému zhoubci.<br class="calibre12"/>
Ten ti pak uši a nos dá tvrdým uřezat kovem,<br class="calibre12"/>
z těla ti vytrhne hanbu a psům ji pak uvrhne k žrádlu.“<br class="calibre12"/>
Pravil, a tím jen více se údy mu zachvěly hrůzou.<br class="calibre12"/>
Pak jej do středu vedli. Tam pozdvihli pravice oba.<br class="calibre12"/>
&#160;&#160;&#160;&#160; Odysseus na vahách byl, jenž tolik zápasů přestál,<br class="calibre12"/>
měl-li by <span class="mlpznakkurziva11b">tak</span> jej ranit, by klesl a vypustil
ducha,<br class="calibre12"/>
či ho má udeřit zlehka a jenom povalit na zem.<br class="calibre12"/>
Když tak přemýšlel v duši, tu uznal vhodnějším toto:<br class="calibre12"/>
slabou jen ránu mu dáti, by nebyl Danajci poznán.<br class="calibre12"/>
&#160;&#160;&#160;&#160; Když pak pozvedli ruce, tu v pravé jej udeřil plece<br class="calibre12"/>
Íros, on pod uchem v týl jej praštiv, kosti mu dovnitř<br class="calibre12"/>
vrazil a rudá krev v té chvíli mu vyhrkla ústy.<br class="calibre12"/>
Zachroptěv do prachu padl a zaťal bolestí zuby,<br class="calibre12"/>
kopaje do země patou.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Tu ženiši, pozdvihše ruce,<br class="calibre12"/>
bezmála zmírali smíchem. Však Odysseus žebráka ihned,<br class="calibre12"/>
padlého, za nohu chopil a na dvůr předsíní vlekl<br class="calibre12"/>
k samým průjezdu vratům a posadil k ohradní stěně<br class="calibre12"/>
dvora. Tam opřel jej o zeď, a klacek mu do ruky vtisknuv,<br class="calibre12"/>
takto se ozval k němu a řekl mu perutná slova:<br class="calibre12"/>
„Tady teď seď, všem vepřům a psům sem zamezuj přístup!<br class="calibre12"/>
Ty však cizinců pánem a žebráků býti si nepřej,<br class="calibre12"/>
bídný jsa tvor, sic ještě bys hůř moh’ postižen býti!“<br class="calibre12"/>
&#160;&#160;&#160;&#160; Řekl a ošklivou mošnu si přehodil okolo plecí,<br class="calibre12"/>
děravou na četných místech, a provaz mu za popruh sloužil.<br class="calibre12"/>
Pak šel ku prahu nazpět a sedl si.</p>

<p class="mlpversehomer">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;
V komnatu oni<br class="calibre12"/>
vcházeli s veselým smíchem a touto jej vítali řečí:<br class="calibre12"/>
„Zeus ti rač, cizinče, dáti, i druzí nesmrtní bozi,<br class="calibre12"/>
čeho si nejvíc přeješ, a co se ti zlíbilo v mysli!<br class="calibre12"/>
Neboť tomuhle žroutu jsi konečně zamezil toulky<br class="calibre12"/>
po kraji. Za krátký čas jej totiž na pevnou zemi<br class="calibre12"/>
zavezem k Echetu králi, všech lidí strašnému zhoubci.“<br class="calibre12"/>
Řekli, a z blahých těch slov měl radost Odysseus slavný.<br class="calibre12"/>
&#160;&#160;&#160;&#160; Potom hned Antinoos mu předložil žaludek velký,<br class="calibre12"/>
plný tuku a krve, a také ještě mu podal<br class="calibre12"/>
Amfinomos dva chleby, jež vyňal z krásného koše,<br class="calibre12"/>
zlatou mu připíjel číší a těmito slovy se ozval:<br class="calibre12"/>
„Zdráv buď, tatíčku hoste, kéž nabudeš, pro příště aspoň,<br class="calibre12"/>
štěstí — ovšemže nyní jsi svírán četnými strastmi!“</p>

<p class="mlpversehomer">&#160;&#160;&#160;&#160; Důvtipný Láertův syn zas těmito odvětil slovy:<br class="calibre12"/>
„Zdá se mi, Amfinome, že člověk jsi opravdu moudrý.<br class="calibre12"/>
Však jsi i z takého otce! — Já slavnou slyšel už pověst,<br class="calibre12"/>
Nísos že, Dúlichian, je řádný a zámožný člověk.<br class="calibre12"/>
Tento je prý tvůj otec, a zdáš se být přítulným mužem.<br class="calibre12"/>
Pročež něco ti řeknu, ty uvaž to! Nyní mě poslyš!<br class="calibre12"/>
Zajisté křehčího nic, než člověka, neživí země,<br class="calibre12"/>
vůbec ze všeho tvorstva, jež na zemi dýše a chodí,<br class="calibre12"/>
neboť nemyslí nikdy, že později stihne ho trýzeň,<br class="calibre12"/>
dokud mu bohové přejí, a kolena jeho se hýbou.<br class="calibre12"/>
Když však blažení bozi naň konečně útrapy sešlou,<br class="calibre12"/>
potom snáší i tyto, byť s nevolí, statečný v srdci.<br class="calibre12"/>
Takový zajisté duch jest ve všech pozemských lidech,<br class="calibre12"/>
jaký je den, jejž otec všech lidí a králů jim sešle.<br class="calibre12"/>
Vždyť kdys měl jsem i já být na světě požehnán štěstím,<br class="calibre12"/>
mnohou však zpupnost jsem spáchal, jsa sveden silou a mocí,<br class="calibre12"/>
na otce spoléhaje a také na vlastní bratry.<br class="calibre12"/>
Proto ať žádný muž již není bezprávný nikdy,<br class="calibre12"/>
nýbrž ať užívá těch všech darů dávaných bohy!<br class="calibre12"/>
&#160;&#160;&#160;&#160; Vidím, jak nezbedné skutky ti ženiši páchají tady:<br class="calibre12"/>
mrhají vládcovo jmění a manželku v neúctě mají<br class="calibre12"/>
muže, jenž od svých přátel a od své otcovské země<br class="calibre12"/>
nebude vzdálen už dlouho. — Jest nablízku! — Tebe však božstvo<br class="calibre12"/>
vyvést k domovu rač! —<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Ty hleď však jemu se vyhnout,<br class="calibre12"/>
až by se vrátil domů a do milé otcovské země!<br class="calibre12"/>
Neboť se sotva, jak mním, pak rozejdou bez mnohé krve<br class="calibre12"/>
záletníci a on, jak jednou pod střechu vstoupí!“<br class="calibre12"/>
&#160;&#160;&#160;&#160; Řekl, pak ulil bohům, a napiv se sladkého vína,<br class="calibre12"/>
opět do rukou dal ten pohár Amfinomovi.<br class="calibre12"/>
Ten pak komnatou šel, v svém milém zarmoucen srdci,<br class="calibre12"/>
cestou kýval hlavou, a duch již předvídal zhoubu.<br class="calibre12"/>
Smrti však neušel přec — též jeho tam zdržela Pallas,<br class="calibre12"/>
aby pak dřevcem a rukou byl zabit Télemachovou.<br class="calibre12"/>
Na křeslo, s kterého povstal, se potom posadil opět.</p>

<p class="mlpversehomer">&#160;&#160;&#160;&#160; Pallas jiskrných zraků tou dobou Íkariovně,<br class="calibre12"/>
moudré Pénelopeii zas úmysl do duše vnukla<br class="calibre12"/>
ženichům na oči jíti a blahou nadějí ducha<br class="calibre12"/>
oblažit ženichům všem, chtíc větší vážnosti nabýt<br class="calibre12"/>
u svého otce a syna, než předtím kdykoli měla.<br class="calibre12"/>
&#160;&#160;&#160;&#160; S líčeným úsměvem v tváři pak pravila těmito slovy:<br class="calibre12"/>
„Srdce teď, Eurynomo, mi touží — dříve však nikdy —<br class="calibre12"/>
ženichům na oči jíti, ač všichni se v srdci mi hnusí.<br class="calibre12"/>
Synovi něco bych řekla, co spíš by mu na prospěch bylo:<br class="calibre12"/>
k ženichům zcela se nic již nedružit, nadmíru zpupným,<br class="calibre12"/>
kteří sic úlisně mluví, však za zády smýšlejí zhoubně.“<br class="calibre12"/>
&#160;&#160;&#160;&#160; Klíčnice Eurynomé zas tato jí pravila slova:<br class="calibre12"/>
„Všecko to pravdivé jest, co’s pravila, milené dítě,<br class="calibre12"/>
jdi jen a synovi svému to pověz a ničeho netaj!<br class="calibre12"/>
Dříve však umyj si tělo a potom nalič si tváře!<br class="calibre12"/>
Nemůžeš takto k nim jít, jsouc na svých zrosena tvářích<br class="calibre12"/>
slzami — je to tím hůř, když pořád kdo nesmírně truchlí.<br class="calibre12"/>
Vždyť jest přece tvůj syn již dospělý, jako sis vřele<br class="calibre12"/>
od bohů žádala zřít, až synu by narostly vousy.“<br class="calibre12"/>
&#160;&#160;&#160;&#160; Moudrá Pénelopeia jí na to zas odpověď dala:<br class="calibre12"/>
„Jakkoli, Eurynomo, jsi pečliva, k tomu mne neměj,<br class="calibre12"/>
abych koupala tělo a mastí si líčila tváře!<br class="calibre12"/>
Krásu mi zmařili bozi, již v Olympu obydlí mají,<br class="calibre12"/>
jakmile Odysseus můj v své duté lodi se vzdálil.<br class="calibre12"/>
Nyní však Autonou a Hippodameiu mi pošli,<br class="calibre12"/>
aby mi po boku stály, až do mužské komnaty vstoupím!<br class="calibre12"/>
K mužům nemohu přec jít samotna, neboť se stydím.“<br class="calibre12"/>
&#160;&#160;&#160;&#160; Řekla, a stará služka zas odešla komnatou onou<br class="calibre12"/>
ženám oznámit rozkaz a vyzvat je, aby tam přišly.<br class="calibre12"/>
&#160;&#160;&#160;&#160; Pallas jiskrných zraků zas jiný si smyslila záměr:<br class="calibre12"/>
na dceru Íkariovu že sladký rozlije spánek.<br class="calibre12"/>
Usnula, klesnuvši zpět, když všecky jí ochably údy,<br class="calibre12"/>
tak, jak seděla v křesle.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; A zatím bohyně jasná<br class="calibre12"/>
božské jí dávala dary, by Achajci užasli nad ní:<br class="calibre12"/>
líčidlem z ambrosie jí nejdřív obličej sličný<br class="calibre12"/>
zkrášlila, jakým právě se Kypřanka s čelenkou krásnou<br class="calibre12"/>
líčí, když v úmysl má jít na ples Charitek vnadný.<br class="calibre12"/>
Vyšší na pohled vzrůst, též silnější tělo jí davši,<br class="calibre12"/>
jasnější běl než řezaná sloň jí na líce vdechla.<br class="calibre12"/>
Když pak to skončila všecko, zas odešla bohyně jasná.<br class="calibre12"/>
&#160;&#160;&#160;&#160; Komorné bělostných loktů se přihnaly z komnaty ženské,<br class="calibre12"/>
s hlukem běžíce k ní.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Vtom sladký ji opustil spánek:<br class="calibre12"/>
rukou si otřela tváře a potom pravila toto:<br class="calibre12"/>
„Jaký to lahodný spánek mě objal, sklíčenou trpce!<br class="calibre12"/>
Kéž by tak lahodnou smrt ctná Artemis poslala na mne,<br class="calibre12"/>
raději hned! Kéž nemusím dél, tak tesklivá v srdci,<br class="calibre12"/>
věk svůj mařiti stále a po ctnostech všemožných toužit<br class="calibre12"/>
milého manžela svého, jenž nejlepší z Achaiů býval.“</p>

<p class="mlpversehomer">&#160;&#160;&#160;&#160; Z lesklé komnaty horní pak sestoupla Pénelopeia,<br class="calibre12"/>
avšak nikoli sama, dvé děv s ní kráčelo cestou.<br class="calibre12"/>
Když pak vznešená paní již ke sboru ženichů přišla,<br class="calibre12"/>
stanula u dveří síně, jež důkladně stavěna byla,<br class="calibre12"/>
avšak zastřela dřív svůj obličej závojem lesklým.<br class="calibre12"/>
Zároveň po každý bok k ní přistoupla pečlivá služka.<br class="calibre12"/>
&#160;&#160;&#160;&#160; Ženichům kolena klesla, pud lásky je okouzlil v mysli,<br class="calibre12"/>
neboť zatoužil každý, by stala se manželkou jeho.<br class="calibre12"/>
Ona pak k Télemachovi se ozvala, milému synu:<br class="calibre12"/>
„Nyní už není tvůj duch tak pevný ani tvé smysly!<br class="calibre12"/>
Dokud’s byl hoch, tuť spíš měl’s mnohé chytrosti v mysli,<br class="calibre12"/>
teď však, když jsi už velký a dospíváš jinošství míry,<br class="calibre12"/>
když by i kdokoli řekl, že z člověka šťastného’s pošel,<br class="calibre12"/>
cizinec, jenž tvou krásu a velkost těla by spatřil —<br class="calibre12"/>
tu již není tvůj duch tak patřičný, ani tvé smysly!<br class="calibre12"/>
&#160;&#160;&#160;&#160; Jaký to tuhle ten čin v mém paláci nyní byl spáchán!<br class="calibre12"/>
Vždyť tys našeho hosta tu nechal potupit takto!<br class="calibre12"/>
&#160;&#160;&#160;&#160; Jakpak kdyby ten host, jenž v našem paláci mešká,<br class="calibre12"/>
z trapného vláčení toho byl nějakou pohromou stižen?!<br class="calibre12"/>
<span class="mlpznakkurziva11b">Tobě</span> by ostuda z toho i potupa u lidí
vzešla!“<br class="calibre12"/>
&#160;&#160;&#160;&#160; Rozumný Télemachos jí na to dal odpověď tuto:<br class="calibre12"/>
„Nikterak ten tvůj hněv, má matičko, nemám ti za zlé.<br class="calibre12"/>
Já však duchem už chápu a obé je dobře mi známo,<br class="calibre12"/>
co jest dobré, co zlé — však dřív jsem dětinský býval.<br class="calibre12"/>
Přec však nemožno jest, bych ve všem rozhodl správně,<br class="calibre12"/>
neboť jsem uváděn v zmatek, že všude tu okolo sedí,<br class="calibre12"/>
zhoubu mi chystají zlou, však nikdo mi pomocen není.<br class="calibre12"/>
Cizincův souboj s Írem se ovšem vydařil jinak,<br class="calibre12"/>
nežli si ženiši přáli — onť silou vynikal nad něj.<br class="calibre12"/>
&#160;&#160;&#160;&#160; Kéž by jen, otče ty Zéve i Athéno, kéž by jen, Foibe,<br class="calibre12"/>
veškeří ženiši tito, co meškají v paláci našem,<br class="calibre12"/>
tak své chýlili hlavy, zde pobiti — na dvoře jedni,<br class="calibre12"/>
jiní ve vnitřku domu, a každému ochromly údy,<br class="calibre12"/>
jak teď tuhleten Íros zde na dvoře, u samé brány,<br class="calibre12"/>
sedí a hlavou kývá, jak dělají opilí lidé,<br class="calibre12"/>
na nohou svých již nemoha stát neb s místa se vzdálit<br class="calibre12"/>
k domovu, odkud přišel, vždyť milé mu ochromly údy!“<br class="calibre12"/>
&#160;&#160;&#160;&#160; Taková byla jich řeč, jíž navzájem mluvili k sobě.</p>

<p class="mlpversehomer">&#160;&#160;&#160;&#160; Na to zas Eurymachos se vyjádřil k Pénelopeii:<br class="calibre12"/>
„Rozenko Íkariova, ty moudrá Pénelopeio,<br class="calibre12"/>
&#160;kdyby tě spatřili všichni, kdo bydlí v Íasském Argu,<br class="calibre12"/>
ještě by ženichů víc sem chodilo do vašich síní,<br class="calibre12"/>
k hodům, od rána denně, vždyť nade vše vynikáš ženy<br class="calibre12"/>
velkostí těla i krásou a uvnitř rozvážnou myslí!“<br class="calibre12"/>
&#160;&#160;&#160;&#160; Moudrá Pénelopeia mu dala zas odpověď tuto:<br class="calibre12"/>
„Přednosti, Eurymachu, i postavu těla i krásu<br class="calibre12"/>
tenkrát vzali mi bozi, když vstupoval do země trójské<br class="calibre12"/>
argejský voj, s nímž Odysseus též, můj manžel, se vzdálil.<br class="calibre12"/>
Kdyby však on se mi vrátil a chránil života mého,<br class="calibre12"/>
potom i pověst moje by větší a krásnější byla.<br class="calibre12"/>
Teď mám žal, vždyť tolik mi bůh dal svízelů trapných!<br class="calibre12"/>
&#160;&#160;&#160;&#160; Když totiž odcházel tenkrát a opouštěl otcovskou zemi,<br class="calibre12"/>
ruku mi v zápěstí chopil a takto se vyjádřil ke mně:<br class="calibre12"/>
&#160;&#160;&#160;&#160; ‚Obavu, manželko, chovám, že Achajci holení krásných<br class="calibre12"/>
všichni se z trójské země již nevrátí do vlasti zdrávi,<br class="calibre12"/>
neboť i Trójané jsou, jak praví se, bojovní muži,<br class="calibre12"/>
umějí oštěpem házet a šípem výborně střílet,<br class="calibre12"/>
s vozů válčiti rychlých, jež velký s odpůrci zápas<br class="calibre12"/>
každé společné války vždy rozhodnou za krátkou dobu.<br class="calibre12"/>
Nevím, zdali mě bůh zas propustí, čili zda tamo<br class="calibre12"/>
zahynu v trójské zemi.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Ty tady zas opatruj všecko,<br class="calibre12"/>
pečuj mi o mou matku i o otce v paláci našem,<br class="calibre12"/>
stejně jak teď, snad ještě i víc, když já budu vzdálen!<br class="calibre12"/>
&#160;&#160;&#160;&#160; Avšak jakmile spatříš, že synovi narostly vousy,<br class="calibre12"/>
opusť tento můj palác a vezmi si, koho si zvolíš!‘<br class="calibre12"/>
Toto mi řekl můj manžel, a teď se to splňuje všecko.<br class="calibre12"/>
&#160;&#160;&#160;&#160; Nastane jednou noc, v níž odporná svatba mě stihne,<br class="calibre12"/>
neštěstím stiženou ženu, když Zeus mi mé odnímal blaho.</p>

<p class="mlpversehomer">&#160;&#160;&#160;&#160; Tento však hrozný žal mé srdce i mysl mi svírá:<br class="calibre12"/>
Dosud nebylo zvykem, by ženiši takto si vedli!<br class="calibre12"/>
Kdykoli výbornou dívku a velkého boháče dceru<br class="calibre12"/>
chtějí si za ženu vzíti a závodí vespolek o ni,<br class="calibre12"/>
tučné ovce a krávy tu darem přiženou sami<br class="calibre12"/>
k hostině příbuzným jejím a skvostné dávají dary —<br class="calibre12"/>
ne však jmění cizí a beze vší náhrady tráví.“</p>

<p class="mlpversehomer">&#160;&#160;&#160;&#160; Zplesal tu Odysseus slavný, jenž tolik zápasů
přestál,<br class="calibre12"/>
kterak srdce jim vnadí a láká dovedně dary,<br class="calibre12"/>
mluvíc k nim lichotnou řeč, však duch jí po jiném touží.<br class="calibre12"/>
&#160;&#160;&#160;&#160; Jí zase Antinoos, syn Eupeithův, odvětil takto:<br class="calibre12"/>
„Rozenko Íkariova, ty moudrá Pénelopeio,<br class="calibre12"/>
dary, jež každý by z nás dal rozkaz domů ti přinést,<br class="calibre12"/>
přijmi, vždyť odmítnout dar jest zajisté pramálo slušné.<br class="calibre12"/>
&#160;&#160;&#160;&#160; My však do domů svých dřív nepůjdem, ani kam jinam,<br class="calibre12"/>
dokud si nevezmeš toho, kdo z Achaiů přední je šlechtic.“<br class="calibre12"/>
Takto děl Antinoos, a návrh všechněm se líbil.</p>

<p class="mlpversehomer">&#160;&#160;&#160;&#160; Hned pak hérolda svého jí každý pro dary poslal:<br class="calibre12"/>
Velký překrásný háv byl přinesen Antinoovi,<br class="calibre12"/>
pestrý, jenž dvanáct jehlic měl celkem na sobě zlatých,<br class="calibre12"/>
které do oblých rourek se příhodně zasunout daly.<br class="calibre12"/>
&#160;&#160;&#160;&#160; Řetěz pak úpravy krásné byl přinesen Eurymachovi:<br class="calibre12"/>
ze zlata byl jak slunce a obložen z jantaru články.<br class="calibre12"/>
Sluhové náušnic dvé zas přinesli Eurydamantu,<br class="calibre12"/>
zrnitých, s perlami třemi, a ladný zářil z nich půvab.<br class="calibre12"/>
&#160;&#160;&#160;&#160; Z paláce Peisandra vládce pak přinesli, Polyktorovce,<br class="calibre12"/>
skvostný na hrdlo kruh, jenž velice krásným byl šperkem.<br class="calibre12"/>
&#160;&#160;&#160;&#160; Takto jí z Achaiů každý dal darem jinačí vzácnost.<br class="calibre12"/>
Potom v komnatu horní zas vystoupla vznešená paní,<br class="calibre12"/>
s ní pak kráčely služky a nesly ty překrásné dary.</p>

<p class="mlpversehomer">&#160;&#160;&#160;&#160; Oni se oddali tanci a libému zpěvu a takto<br class="calibre12"/>
spolu se bavili všichni a čekali na příchod šera.<br class="calibre12"/>
Takto se bavili stále, až večerní nastalo šero.<br class="calibre12"/>
&#160;&#160;&#160;&#160; Hned pak v komnatě mužské tři pánvice stavěly služky,<br class="calibre12"/>
aby jim svítiti mohly. Vně vložily praskavé dříví,<br class="calibre12"/>
dávno už vyschlé a zprahlé a sekyrou štípané právě,<br class="calibre12"/>
mezi něž dávaly dračky. I nítily střídavě plamen<br class="calibre12"/>
služky, jež ve svém domě měl Odysseus, hrdina chrabrý.</p>

<p class="mlpversehomer">&#160;&#160;&#160;&#160; Vtom k nim vládyka jasný, sám důvtipný Odysseus,
pravil:<br class="calibre12"/>
„Služebné Odysséa, jenž dlouho je vzdálen, váš vladař,<br class="calibre12"/>
vraťte se v komnatu ženskou, kde ctná jest královna vaše,<br class="calibre12"/>
točte jí vřetenem nitě a přitom hleďte ji bavit,<br class="calibre12"/>
sedíce v komnatě s ní, neb rukama česejte vlnu!<br class="calibre12"/>
Já pak ženichům tuhle bych pečoval o světlo všechněm.<br class="calibre12"/>
Kdyby i na krásnotrůnnou tu čekat mínili Zoru,<br class="calibre12"/>
to mne přec neznaví nic — jsemť velice uvyklý práci.“<br class="calibre12"/>
&#160;&#160;&#160;&#160; Řekl — ty vypukly ve smích a vzájemně na sebe hlédly.<br class="calibre12"/>
Jenom Melanthó sličná si na něj vyjela hrubě,<br class="calibre12"/>
kterou Dolios zplodil a pěstila Pénelopeia:<br class="calibre12"/>
chovala ji jak dceru a libé jí dávala hračky,<br class="calibre12"/>
přece však panin žal jí soucitu nevzbudil v srdci.<br class="calibre12"/>
Naopak — s Eurymachem se k tajné scházela lásce.<br class="calibre12"/>
&#160;&#160;&#160;&#160; Ta tedy hanlivou řečí si vyjela na Odysséa:<br class="calibre12"/>
„Jistěže, cizáku bídný, jsi nějak ztřeštěný v mysli!<br class="calibre12"/>
Copakže netáhneš spát buď do dílny kovářské někam,<br class="calibre12"/>
neb kams do noclehárny, a tady nám obšírně řečníš,<br class="calibre12"/>
drze, ač tolik tu panstva?! — Ty nemáš před nikým vůbec<br class="calibre12"/>
ostychu! — Jistěže’s vínem už pomaten — nebo to vězí<br class="calibre12"/>
trvale ve tvé mysli, že žvaníš takové tlachy!<br class="calibre12"/>
Či tě snad jímá závrať, že skolil’s žebráka Íra?<br class="calibre12"/>
Jenom ať nevstane někdo, kdo silnější bude než Íros!<br class="calibre12"/>
Hlavu ti s obou stran pak roztluče silnými pěstmi,<br class="calibre12"/>
hojnou krví tě zbrotí a potom tě vyhodí z domu!“<br class="calibre12"/>
&#160;&#160;&#160;&#160; Posupně pohleděv na ni, děl důvtipný Odysseus takto:<br class="calibre12"/>
„Hned jdu a pánovi tvému, ty nestydo, povím, co mluvíš,<br class="calibre12"/>
tamhle — ten na místě tady tě rozseká na samé kousky!“<br class="calibre12"/>
&#160;&#160;&#160;&#160; Toto jim Odysseus řekl a řečí tou zaplašil ženy:<br class="calibre12"/>
kvapily komnatou mužskou a všechněm zchromly hned údy<br class="calibre12"/>
úzkostí — myslilyť věru, že myslí slova ta vážně.<br class="calibre12"/>
&#160;&#160;&#160;&#160; On však vzněcoval světlo a u pánvic planoucích ohněm<br class="calibre12"/>
potichu stál — kol na všecky zřel — však o jiných věcech<br class="calibre12"/>
ve své přemýšlel mysli, jež také vskutku se staly.</p>

<p class="mlpversehomer">&#160;&#160;&#160;&#160; Avšak nechtěla Pallas, by nechali ženiši zpupní<br class="calibre12"/>
potup bolestných duši, by do srdce Láertovci<br class="calibre12"/>
zaryl se o mnoho hloub hrot zármutku, Odysséovi.<br class="calibre12"/>
Proto k nim Eurymachos, syn Polybův mluviti počal,<br class="calibre12"/>
posměch z vládyky maje, a druhé tím popudil k smíchu:<br class="calibre12"/>
„Ženiši královny slavné, teď popřejte svého mi sluchu,<br class="calibre12"/>
abych promluvil k vám, jak duch v mé hrudi mi velí!<br class="calibre12"/>
Nepřišel v králův dům ten člověk bez vůle boží.<br class="calibre12"/>
Pohleďte! Jak se mi zdá, zář pochodní plápolá jemu<br class="calibre12"/>
s hlavy — vždyť nemá vlasů — ni jednoho chloupku tam nemá!“<br class="calibre12"/>
&#160;&#160;&#160;&#160; Současně bořitel měst tím mužem byl osloven takto:<br class="calibre12"/>
„Cizinče, neměl bys chuť být sluhou? Já bych tě přijal<br class="calibre12"/>
u hranic území svého. — A odměnu budeš mít slušnou.<br class="calibre12"/>
Tam bys mi sbíral trní a vysoké stromy mi sázel,<br class="calibre12"/>
já pak potravy dost jsem stále ti ochoten dávat.<br class="calibre12"/>
Dal bych ti také šatstvo a přidal na nohy obuv. —<br class="calibre12"/>
&#160;&#160;&#160;&#160; Ježto však učil ses vždycky jen špatnostem, nebudeš chtíti<br class="calibre12"/>
dělat nějakou práci — ty raděj krajem se toulat<br class="calibre12"/>
v úmyslu máš, vždyť chceš si jen cpát své bezedné břicho.“<br class="calibre12"/>
&#160;&#160;&#160;&#160; Důvtipný Láertův syn zas těmito odvětil slovy:<br class="calibre12"/>
„Kdyby jen, Eurymachu, nám nastaly závody v práci,<br class="calibre12"/>
v jarní čas, když počíná den zas nabývat délky,<br class="calibre12"/>
v trávě, a já měl srp v své pravici, zahnutý ladně,<br class="calibre12"/>
ty však bys měl jej také, a oba se zkusili v práci,<br class="calibre12"/>
lační, až do plné noci, a pořád by tráva tam byla.<br class="calibre12"/>
&#160;&#160;&#160;&#160; Aneb kdybych měl hnáti i spřežení, nejlepší voly,<br class="calibre12"/>
lesklé, postavy velké, a oba dva vypaslé travou,<br class="calibre12"/>
téhož věku a sil, jichž schopnost je nezmožitelná,<br class="calibre12"/>
na poli o čtyřech jitrech, a pluh by se hluboko vrýval,<br class="calibre12"/>
tu by ses podíval na mne, zda dlouhou bych vyoral brázdu.<br class="calibre12"/>
&#160;&#160;&#160;&#160; Aneb kdyby zas Zeus snad roznítil odněkud válku,<br class="calibre12"/>
třeba hned dnes — ó kdybych měl štít, dvé oštěpů k tomu,<br class="calibre12"/>
přilbici celou z kovu a ke skráním přilehlou dobře,<br class="calibre12"/>
tu by ses podíval na mne, jak v přední řadě bych válčil!<br class="calibre12"/>
Pak bys mi o břichu mém již nemluvil, výtku mi čině.<br class="calibre12"/>
&#160;&#160;&#160;&#160; Tys však nadmíru zpupný a duch tvůj vlídnosti nezná.<br class="calibre12"/>
Snad též o sobě mníš, že’s nějaký obr a silák,<br class="calibre12"/>
ježto jen s malým počtem — a nijak statnými — býváš.<br class="calibre12"/>
&#160;&#160;&#160;&#160; Kdyby se Odysseus vrátil a do země otcovské přišel,<br class="calibre12"/>
brzy by tuhleten vchod, jenž velmi má velikou šířku,<br class="calibre12"/>
úzký ti byl, jak předsíní ven bys řítil se odsud!“<br class="calibre12"/>
&#160;&#160;&#160;&#160; Řekl, tu o mnoho víc v svém srdci se rozlítil onen,<br class="calibre12"/>
posupně pohleděl na něj a pravil perutná slova:<br class="calibre12"/>
„Počkej, já ti teď povím, ty bídáku, za to, co mluvíš,<br class="calibre12"/>
drze, ač tolik tu panstva! Ty nemáš před nikým vůbec<br class="calibre12"/>
ostychu. — Jistěže víno ti ovládá mysl — či stále<br class="calibre12"/>
takové smýšlení chováš, že vskutku tak naprázdno mluvíš?<br class="calibre12"/>
Nebo snad dokonce třeštíš, že skolil jsi žebráka Íra?“<br class="calibre12"/>
&#160;&#160;&#160;&#160; Tak tedy promluviv k němu, vzal podnožku — Odysseus k nohám<br class="calibre12"/>
sedl si Amfinomovým, jenž vladařil nad Dúlichiem,<br class="calibre12"/>
zhroziv se Eurymacha.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Ten udeřil do pravé ruky<br class="calibre12"/>
číšníka — konev mu spadla, a řinkot se po zemi ozval.<br class="calibre12"/>
Číšník bolestí zalkal a naznak do prachu padl.</p>

<p class="mlpversehomer">&#160;&#160;&#160;&#160; Ženiši náramný křik vtom spustili v komnatě stinné.<br class="calibre12"/>
Tu pak pravil ten onen a na svého pohlédl druha:<br class="calibre12"/>
„Měl ten cizí muž kdes zahynout, nežli sem přišel,<br class="calibre12"/>
ve světě — takový lomoz by nebyl mohl tu ztropit!<br class="calibre12"/>
Takhle v nás budí tu svár teď žebráci! Ani už rozkoš<br class="calibre12"/>
nebude z hostiny skvělé. Teď vítězí špatnější věci.“<br class="calibre12"/>
&#160;&#160;&#160;&#160; Tehdy i Télemachos, muž bujaré síly, jim řekl:<br class="calibre12"/>
„Ztřeštěnci, posedlí jste! Však dobře je na vás už vidět,<br class="calibre12"/>
moc že jste jedli a pili! Či dráždí vás některý z bohů?<br class="calibre12"/>
Již jste se najedli dost! Teď jděte už domů se vyspat —<br class="calibre12"/>
ačli vás pobídl duch — já nikoho vyhánět nechci!“<br class="calibre12"/>
&#160;&#160;&#160;&#160; Řekl, a ihned všichni se do pysků zakousli zuby,<br class="calibre12"/>
s podivem hledíce naň, jak smělá slova to mluvil.</p>

<p class="mlpversehomer">&#160;&#160;&#160;&#160; Na to zas Amfinomos k nim ve schůzi mluviti počal,<br class="calibre12"/>
slavený rozenec Nisa, jenž z vladaře Aréta pošel:<br class="calibre12"/>
„Přátelé, není slušno, když někdo by promluvil pravdu,<br class="calibre12"/>
nad tím pohoršen býti a vzdornou řečí se sápat:<br class="calibre12"/>
Nebudiž cizinec tento ni žádný už ze sluhů trýzněn,<br class="calibre12"/>
kteří v domě tu žijí a božskému vladaři slouží.<br class="calibre12"/>
&#160;&#160;&#160;&#160; Avšak nyní číšník ať k oběti naleje v číše,<br class="calibre12"/>
abychom ulili bohům, než domů odejdem k spánku!<br class="calibre12"/>
V paláci Odysséově pak ponechme cizince toho<br class="calibre12"/>
na starost vládcovu synu, když v milý dům mu již přišel!“<br class="calibre12"/>
&#160;&#160;&#160;&#160; Řekl, a návrh jeho se líbil ženichům všechněm.<br class="calibre12"/>
&#160;&#160;&#160;&#160; Múlios, svobodný rodem, jim namísil v měsidle víno,<br class="calibre12"/>
hérold to z Dúlichia, jenž druhem byl Amfinomovým,<br class="calibre12"/>
potom je, přistoupiv k nim, hned roznesl. Oni pak v oběť<br class="calibre12"/>
ulili blaženým bohům a sladké vypili víno.<br class="calibre12"/>
&#160;&#160;&#160;&#160; Ale když ulili bohům a pili dle libosti srdce,<br class="calibre12"/>
všichni pak odešli k spánku a každý k domovu spěchal.</p>

</div>
</body>
</html>