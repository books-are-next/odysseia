<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Odysseia</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection10">
<h2 class="mlpuroven2odyssea">ZPĚV XIX</h2>

<p class="mlpversehomer">V komnatě jedině on byl doposud, Odysseus slavný,<br class="calibre12"/>
neboť ženichům smrt tam s Palladou Athénou strojil.</p>

<p class="mlpversehomer">&#160;&#160;&#160;&#160; Nakvap k synovi svému tam pravil perutná slova:<br class="calibre12"/>
„Potřeba jest, můj synu, ty válečné uklidit zbraně.<br class="calibre12"/>
Odnes je úplně všecky a ženichy lichotně chláchol,<br class="calibre12"/>
bude-li někdo se z nich ptát po zbraních, nevida jich tam:<br class="calibre12"/>
Z dýmu jsem odnést je dal, vždyť nejsou už podobny oněm,<br class="calibre12"/>
které zanechal tady, když odcházel, Odysseus k Tróji,<br class="calibre12"/>
vždyť je tu zohyzdil kouř, kam s ohniště doletět mohl.<br class="calibre12"/>
&#160;&#160;&#160;&#160; Ještě však vážnější věc kýs bůh v mou mysl mi vnukl,<br class="calibre12"/>
že byste, zpiti vínem, se vespolek do sebe dali,<br class="calibre12"/>
druh snad pobodal druha a námluvy takto a hody<br class="calibre12"/>
zhanobil, poněvadž kov sám sebou strhuje muže.“<br class="calibre12"/>
Řekl, a Télemachos byl milého poslušen otce.</p>

<p class="mlpversehomer">&#160;&#160;&#160;&#160; Zavolav Eurykleiu, svou pěstounku, toto jí pravil:<br class="calibre12"/>
„Služky, ó matičko milá, mi v ženské komnatě zadrž,<br class="calibre12"/>
zatím co do zbrojní síně bych uložil otcovy zbraně,<br class="calibre12"/>
krásné! Zde hyzdí je kouř. Vždyť nikdo se nestará o ně,<br class="calibre12"/>
poněvadž otec je pryč — já dosud jsem dětinský býval.<br class="calibre12"/>
Teď je chci uložit tam, kam kouř již nepřijde z ohně.“</p>

<p class="mlpversehomer">&#160;&#160;&#160;&#160; Na to mu pěstounka milá zas pravila, Eurykleia:<br class="calibre12"/>
„Kéž bys konečně již, můj synáčku, rozvahy nabyl,<br class="calibre12"/>
abys měl o dům péči a všechen si majetek hlídal.<br class="calibre12"/>
&#160;&#160;&#160;&#160; Kdo však s tebou má jíti, by při chůzi světlo ti nesl,<br class="calibre12"/>
služky když nesmějí ven, jež měly by cestou ti svítit?“<br class="calibre12"/>
&#160;&#160;&#160;&#160; Rozumný Télemachos jí na to dal odpověď tuto:<br class="calibre12"/>
„Tuhleten host! — Já nečinnost těch přec nebudu trpět,<br class="calibre12"/>
kteří můj chleba chtí jíst, byť z krajin dalekých přišli.“<br class="calibre12"/>
&#160;&#160;&#160;&#160; Taková promluvil slova a rozkaz byl vykonán mlčky.<br class="calibre12"/>
Ihned zavřít šla síň, jež vhodná k bydlení byla.</p>

<p class="mlpversehomer">&#160;&#160;&#160;&#160; Vládce a slavný syn pak kvapně se vzchopivše s místa,<br class="calibre12"/>
nosili z komnaty přilby a pavézy vypouklé v středu,<br class="calibre12"/>
jakož i ostrá kopí.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Šla před nimi bohyně Pallas,<br class="calibre12"/>
svícen ze zlata nesouc, a šířila překrásné světlo.</p>

<p class="mlpversehomer">&#160;&#160;&#160;&#160; Tenkráte Télemachos se ozval narychlo k otci:<br class="calibre12"/>
„Veliký div, můj otče, tu vidím na vlastní oči:<br class="calibre12"/>
všude tu v komnatě stěny i krásné sloupoví příční,<br class="calibre12"/>
jedlové stropní trámy a vysoko čnějící sloupy<br class="calibre12"/>
svítí před zrakem mým — toť jako by oheň tu hořel! —<br class="calibre12"/>
<span class="mlpznakkurziva11b">Že</span> tu je některý z bohů, co sídlí na nebi
širém!“<br class="calibre12"/>
&#160;&#160;&#160;&#160; Důvtipný Láertův syn zas těmito odvětil slovy:<br class="calibre12"/>
„Mlč! Hleď na uzdě mít své myšlenky — na nic se neptej!<br class="calibre12"/>
Toť jest obyčej bohů, co v Olympu obydlí mají.<br class="calibre12"/>
Jdi však na lože své, však já tady zůstanu ještě,<br class="calibre12"/>
abych služebné ženy a matku tvou podrobil zkoušce,<br class="calibre12"/>
která na všecko zvláště se bude mne tázati, lkajíc.“<br class="calibre12"/>
&#160;&#160;&#160;&#160; Řekl a Télemachos hned potom komnatou vyšel<br class="calibre12"/>
za svitu hořících smolnic, jda do své ložnice k spánku,<br class="calibre12"/>
v které si lehal i jindy, kdy sladký ho pojímal spánek.<br class="calibre12"/>
Tamo si lehl i tenkrát a čekal na jasnou Zoru.<br class="calibre12"/>
&#160;&#160;&#160;&#160; V komnatě jedině on byl doposud, Odysseus slavný,<br class="calibre12"/>
neboť ženichům smrt tam s Palladou Athénou strojil.</p>

<h3 class="mlpuroven3odysseia" id="sigil_toc_id_51">Rozmluva Odysséa-žebráka s Pénelopeiou.<br class="calibre12"/>
Noc. Ráno</h3>

<p class="mlpversehomer">Moudrá tu Pénelopeia se blížila z komnaty ženské,<br class="calibre12"/>
sličností Artemidě neb zlaté Kypřance rovná.<br class="calibre12"/>
&#160;&#160;&#160;&#160; K ohni, kde sedala jindy, jí komorné lenošku daly,<br class="calibre12"/>
zdobenou stříbrem a sloní kol dokola.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Kdysi
ji zrobil<br class="calibre12"/>
umělec Ikmalios a připojil podnožku vespod,<br class="calibre12"/>
k židli ji připevniv ztuha — a navrch se dávalo rouno.<br class="calibre12"/>
&#160;&#160;&#160;&#160; Moudrá Pénelopeia si na tuto lenošku sedla.</p>

<p class="mlpversehomer">&#160;&#160;&#160;&#160; Služebné bělostných loktů tam vkročily z komnaty
ženské,<br class="calibre12"/>
chtějíce pokrmy hojné i stolečky uklidit z jizby,<br class="calibre12"/>
poháry, ze kterých právě ti mužní ženiši pili.<br class="calibre12"/>
&#160;&#160;&#160;&#160; Třísky, jež doutnaly v pánvích, pak házely na zem a hojnost<br class="calibre12"/>
čerstvého daly tam dříví, by světlo a teplo tam bylo.</p>

<p class="mlpversehomer">&#160;&#160;&#160;&#160; Melanthó jala se lát, již po druhé, Odysséovi:<br class="calibre12"/>
„Cizáku, ještě i teď nás budeš tu za noci trápit,<br class="calibre12"/>
domem se pořád motat a po nás ženštinách mžourat?<br class="calibre12"/>
&#160;&#160;&#160;&#160; Táhni mi ze dveří odsud, ty bídáku! Spokoj se jídlem,<br class="calibre12"/>
sice tě polenem praštím, že odsud vylítneš naráz!“</p>

<p class="mlpversehomer">&#160;&#160;&#160;&#160; Posupně pohleděv na ni, děl důvtipný Odysseus
takto:<br class="calibre12"/>
„Co tak dorážíš na mne, ty vzteklice, zuřivá hněvem?!<br class="calibre12"/>
Že se tu nelesknu mastí a špatné mám na sobě roucho,<br class="calibre12"/>
že snad po kraji žebrám? Vždyť nutnost k tomu mě vede.<br class="calibre12"/>
Žebráci takoví jsou — též lid, jenž po světě bloudí!<br class="calibre12"/>
&#160;&#160;&#160;&#160; Však jsem kdysi i já měl zámožný příbytek v zemi,<br class="calibre12"/>
byl jsem majetný muž, jenž dával žebrákům často,<br class="calibre12"/>
ať to byl kdokoli chtěl, byť v čemkoli pomoci žádal.<br class="calibre12"/>
Sluhů nesmírné množství a jiného mnoho jsem míval,<br class="calibre12"/>
z čeho lze v přepychu žíti a zámožným člověkem slouti.<br class="calibre12"/>
Kronovec Zeus však všecko mi vzal — snad chtěl to tak míti.<br class="calibre12"/>
&#160;&#160;&#160;&#160; Jenom ať <span class="mlpznakkurziva11b">ty</span> též, ženo, pak najednou
neztratíš někdy<br class="calibre12"/>
všecku tu spanilost svou, jíž nad druhé vynikáš služky,<br class="calibre12"/>
jestli se vládkyně tvá kdys na tebe rozpálí hněvem,<br class="calibre12"/>
nebo až Odysseus přijde — vždyť možná ještě v to doufat.<br class="calibre12"/>
Pakliže však již zemřel, a nazpět nelze ho čekat,<br class="calibre12"/>
ejhle, již Télemachos mu zmohutněl Foibovou přízní,<br class="calibre12"/>
takový syn! Ten každou z žen v svém paláci poznal,<br class="calibre12"/>
která nezbedná jest — vždyť nemá dětská už léta.“</p>

<p class="mlpversehomer">&#160;&#160;&#160;&#160; Moudrá Pénelopeia však zaslechla hostovu hrozbu,<br class="calibre12"/>
plísnila služebnou dívku a tato k ní pravila slova:<br class="calibre12"/>
„Nijak, drzá ty psino — a nestoudná — není mi tajno<br class="calibre12"/>
nezbedné jednání tvé, jež vlastní zaplatíš hlavou.<br class="calibre12"/>
Vždyť přec věděla’s všecko a slyšela ode mne samé,<br class="calibre12"/>
já že jsem tohoto hosta se hodlala v paláci tady<br class="calibre12"/>
zeptat po choti svém, jsouc bolestně sklíčena v srdci.“</p>

<p class="mlpversehomer">&#160;&#160;&#160;&#160; Klíčnici Eurynomě pak pravila vládkyně toto:<br class="calibre12"/>
„Vzchop se a židlici přines a navrch rozestři rouno,<br class="calibre12"/>
aby se posadil na ni a mluvil ke mně a slyšel,<br class="calibre12"/>
co mu chci povědět já, vždyť hodlám mu otázky dávat!“<br class="calibre12"/>
&#160;&#160;&#160;&#160; Řekla a Eurynomé jí přinesla velice hbitě<br class="calibre12"/>
židlici hlazenou krásně a navrch prostřela rouno.<br class="calibre12"/>
Sedl si Odysseus slavný, jenž tolik zápasů přestál.<br class="calibre12"/>
&#160;&#160;&#160;&#160; Moudrá Pénelopeia pak počala mluviti takto:<br class="calibre12"/>
„Na jednu věc, můj hoste, já sama se nejdřív tě zeptám.<br class="calibre12"/>
Kdopak a odkud jsi rodem? Kde město a rodiče tvoji?“</p>

<p class="mlpversehomer">&#160;&#160;&#160;&#160; Důvtipný Láertův syn jí odvětil těmito slovy:<br class="calibre12"/>
„Není nikoho z lidí, ó královno, na celém světě,<br class="calibre12"/>
kdo by tě pohanět směl — tvá sláva až do nebe sahá.<br class="calibre12"/>
Takovou slávu má král, muž bez vady, pobožné mysli,<br class="calibre12"/>
který jsa četných mužů, a silných, v národě vládcem,<br class="calibre12"/>
vždycky je ochráncem práva.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;I nese mu ornice černá<br class="calibre12"/>
pšenici hojnou a ječmen, a stromy jsou ovoce plny,<br class="calibre12"/>
brav se mu napořád rodí a ryby mu dodává moře,<br class="calibre12"/>
ježto je šlechetným vládcem a lidem dobře je pod ním.<br class="calibre12"/>
&#160;&#160;&#160;&#160; Proto se na jinou věc teď vyptávej ve vlastním domě,<br class="calibre12"/>
nikoli na můj původ a na mou otcovskou zemi,<br class="calibre12"/>
sice bys ještě i víc v mém srdci mi vznítila bolu<br class="calibre12"/>
vzpomínkou tou — jsemť žalosti pln. — Též příhodné není<br class="calibre12"/>
v cizím obydlí sedě, se rozplývat v nářku a slzách.<br class="calibre12"/>
Jestiť horší to věc, být pořád nesmírně truchliv.<br class="calibre12"/>
Leckterou ze služek tvých bych rozmrzel, ano i tebe,<br class="calibre12"/>
já že se rozplývám v slzách, jsa na mysli obtížen vínem.“</p>

<p class="mlpversehomer">&#160;&#160;&#160;&#160; Moudrá Pénelopeia mu dala zas odpověď tuto:<br class="calibre12"/>
„Spanilost, milý hoste, i postavu těla i krásu —<br class="calibre12"/>
tenkrát mi odňali bozi, když odcházel do země trójské<br class="calibre12"/>
argejský voj, s nímž Odysseus též, můj manžel, se vzdálil.<br class="calibre12"/>
Kdyby však on se mi vrátil a chránil života mého,<br class="calibre12"/>
potom i pověst o mně by větší a krásnější byla.<br class="calibre12"/>
&#160;&#160;&#160;&#160; Teď mám žal, vždyť tolik mi bůh byl svízelů seslal.<br class="calibre12"/>
Kolik tu šlechticů jest, již na blízkých ostrovech vládnou,<br class="calibre12"/>
na Samě, na Dúlichiu i Zakynthu porostlém lesy,<br class="calibre12"/>
každý, kdo obydlí své má v Ithace patrné z dálky,<br class="calibre12"/>
za mnou k nevoli mé sem chodí a jmění mi tráví.<br class="calibre12"/>
&#160;&#160;&#160;&#160; Proto ni prosebníků ni hostů si nemohu všímat,<br class="calibre12"/>
nedbám héroldů též, již veřejně pracují pro lid,<br class="calibre12"/>
nýbrž po choti toužím a v milém srdci se trápím.<br class="calibre12"/>
Ženiši na svatbu kvapí — a já zas jim nástrahy strojím:<br class="calibre12"/>
&#160;&#160;&#160;&#160; Rubáš nějaký bůh v mou mysl mi nejprve vnukl.<br class="calibre12"/>
Napjavši osnovu velkou, jsem počala v komnatě tkáti<br class="calibre12"/>
velkých to rozměrů roucho, a hebounké, jim jsem však řekla:<br class="calibre12"/>
‚Pánové, ženiši moji, když zahynul Odysseus slavný,<br class="calibre12"/>
počkejte nějakou chvíli a nekvapte na ten můj sňatek,<br class="calibre12"/>
co by jen pohřební háv — ať příze mi nepřijde nazmar —<br class="calibre12"/>
Láertés, vládyka náš, měl hotový, až by ho jednou<br class="calibre12"/>
zhoubný úmrtí los měl zachvátit, zármutku plný,<br class="calibre12"/>
aby mi některá z žen pak neměla v Achajsku za zlé,<br class="calibre12"/>
kdyby tak zámožný muž měl bez roucha ležeti v hrobě!‘<br class="calibre12"/>
&#160;&#160;&#160;&#160; Řekla jsem, mužný jich duch byl poslušen vyzvání toho.<br class="calibre12"/>
Opravdu velký ten háv jsem tkávala, ale jen ve dne,<br class="calibre12"/>
v noci jej párala opět a loučí si svítila k tomu.<br class="calibre12"/>
Tak jsem tři léta tu lest jim skrývajíc, šálila všecky.<br class="calibre12"/>
&#160;&#160;&#160;&#160; Nastal čtvrtý již rok, zas tytéž se vrátily doby<br class="calibre12"/>
mizením měsíců mnohých — když mnozí kol oběhli dnové —,<br class="calibre12"/>
tehdy mě zradily služky, ty nestoudné bez citu psiny.<br class="calibre12"/>
Oni mě dopadli při tom a s pokřikem na mne se vrhli.<br class="calibre12"/>
Tuť jsem musila již, byť nerada, dotkati roucho.<br class="calibre12"/>
&#160;&#160;&#160;&#160; Již však nemohu nyní ni uniknout sňatku ni jiné<br class="calibre12"/>
žádné si nevím rady: již rodiče velmi mě nutí<br class="calibre12"/>
k sňatku, a mrzut je syn, když jmění mu ženiši tráví,<br class="calibre12"/>
neboť to sám již vidí, jsa mužem už docela schopným<br class="calibre12"/>
dům svůj na péči míti, a Kronovec dává mu štěstí.<br class="calibre12"/>
&#160;&#160;&#160;&#160; Ale i tak mi svůj rod hleď povědět, z kterého’s pošel!<br class="calibre12"/>
Vždyť jsi se nezrodil ze skal ni zajisté z bájného dubu!“</p>

<p class="mlpversehomer">&#160;&#160;&#160;&#160; Důvtipný Láertův syn jí těmito odvětil slovy:<br class="calibre12"/>
„Ženo, vší vážnosti hodná, již Odysseus nazývá chotí,<br class="calibre12"/>
nikterak ustat nechceš a po mém rodě se tážeš.<br class="calibre12"/>
Já ti jej povím tedy, však ty mi tím způsobíš bolest,<br class="calibre12"/>
větší, nežli už mám. — Tak bývá vždycky, když někdo<br class="calibre12"/>
od vlasti takový čas jest odloučen, jako se já teď<br class="calibre12"/>
plahočím od města k městu a velké útrapy snáším.<br class="calibre12"/>
Já však povím ti přec, nač ptáš se a vyzvídáš na mně.</p>

<p class="mlpversehomer">&#160;&#160;&#160;&#160; Krétská jakási zem jest ve středu třpytného moře,<br class="calibre12"/>
krásná, obteklá mořem a úrodná. Lidé tam bydlí<br class="calibre12"/>
mnozí a nesmírně četní, a měst je tam devadesáte.<br class="calibre12"/>
Každý kmen má jinačí řeč — směs jazyků různých:<br class="calibre12"/>
Achajci, Kydónů kmen, též Prakréti chrabrého ducha,<br class="calibre12"/>
Dórové o třech kmenech a slavný Pelasgů národ.<br class="calibre12"/>
&#160;&#160;&#160;&#160; Knósos, veliké město, tam jest, v němž slovutný Mínós,<br class="calibre12"/>
důvěrník velkého Dia, jen devět vždy kraloval roků,<br class="calibre12"/>
statného Deukalióna to otec, mého to otce,<br class="calibre12"/>
neboť tento mě zplodil a vladaře Ídomenéa.<br class="calibre12"/>
Ten však na křivých lodích se vzdálil do země trójské<br class="calibre12"/>
zároveň s Átreovci.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Mé slavné jméno je Aithón.<br class="calibre12"/>
Já byl mladší než bratr — on starší a nade mne lepší.<br class="calibre12"/>
&#160;&#160;&#160;&#160; V Knósu jsem také spatřil a pohostil manžela tvého,<br class="calibre12"/>
neboť na Krétu též byl zahnán vichřicí prudkou,<br class="calibre12"/>
odehnán od mysu Malej, když kvapil do země trójské.<br class="calibre12"/>
&#160;&#160;&#160;&#160; Odysseus v Amnísu přistal, kde sluji má Eileithýia,<br class="calibre12"/>
v přístavě nebezpečném, a stěží unikl vichrům.<br class="calibre12"/>
Hned pak do města šel, kdež po mém bratru se tázal,<br class="calibre12"/>
tvrdě, že jeho je přítel i milý i hodný vší úcty.<br class="calibre12"/>
&#160;&#160;&#160;&#160; Avšak deset už dní, již jedenáct uteklo právě,<br class="calibre12"/>
bratr co na křivých lodích se vzdálil do země trójské.<br class="calibre12"/>
Já tedy sám jej do domu vzal, jej pohostil vzorně,<br class="calibre12"/>
slouže mu s velkou péčí, vždyť zásob měli jsme hojně.<br class="calibre12"/>
Také soudruhům jeho, co zároveň do Tróje pluli,<br class="calibre12"/>
jiskrné víno i mouku jsem dal, již v obci jsem sebral,<br class="calibre12"/>
jakož i k zabití krávy, by úplně okřáli v duchu.<br class="calibre12"/>
&#160;&#160;&#160;&#160; Tenkrát dvanácte dní tam zůstali, Achajci slavní.<br class="calibre12"/>
Borrás je, vichřice zlá, tam zadržel: nemohliť ani<br class="calibre12"/>
vzpřímeně stát — toť nějaký bůh jej podnítil hrozný.<br class="calibre12"/>
Třináctý den však ztichla, a oni pak brali se dále.“</p>

<p class="mlpversehomer">&#160;&#160;&#160;&#160; Bájil množství lží, však velice podobných pravdě,<br class="calibre12"/>
při čemž přemnoho slz jí kanulo, vlhly jí líce.<br class="calibre12"/>
&#160;&#160;&#160;&#160; Jako se rozplývá sníh, jejž na horách strmících k výši<br class="calibre12"/>
Zefyros nasype všude a pak jej rozpustí Euros,<br class="calibre12"/>
ale když nastane tání, tu řeky se zvlní a proudí:<br class="calibre12"/>
takto se jí též máčela tvář, když ronila slzy<br class="calibre12"/>
nad mužem svým, jenž přítomen byl.<br class="calibre12"/>
&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Však
hrdina sice<br class="calibre12"/>
se svou plačící chotí měl soucit v hlubinách srdce,<br class="calibre12"/>
přece však oči jak roh neb železo ztuha mu stály<br class="calibre12"/>
nehnutě v očních víčkách — on z úmyslu ukrýval slzy.</p>

<p class="mlpversehomer">&#160;&#160;&#160;&#160; Když byl manželčin duch již nasycen kvílením
slzným,<br class="calibre12"/>
opět se ujala slova a řekla mu odpověď tuto:<br class="calibre12"/>
„Nyní úmysl mám, ó cizinče, zkoumati tebe,<br class="calibre12"/>
vskutku-li v krétské zemi jsi s průvodci rovnými bohům<br class="calibre12"/>
pohostil manžela mého, jak právě’s mi vyprávěl o tom.<br class="calibre12"/>
Pověz, jaký byl šat, v nějž tělo měl oděno tenkrát,<br class="calibre12"/>
pověz, jaký byl sám, též kteří s ním soudruzi byli!“</p>

<p class="mlpversehomer">&#160;&#160;&#160;&#160; Důvtipný Láertův syn jí těmito odvětil slovy:<br class="calibre12"/>
„Královno, těžko je toho, kdo vzdálen je taková léta,<br class="calibre12"/>
popsat — vždyť dvacátý rok již míjí od oné doby,<br class="calibre12"/>
co se byl odtamtud vzdálil a odešel z rodiště mého.<br class="calibre12"/>
Já však povím ti přec, jak posud mi na mysli tane:<br class="calibre12"/>
Nachový vlněný plášť měl na sobě Odysseus slavný,<br class="calibre12"/>
dvojitý, na plášti tom pak ze zlata zrobena byla<br class="calibre12"/>
jehlice s rourkami dvěma, a vpředu byl umělý výtvor:<br class="calibre12"/>
v předních pařátech psích byl svírán skvrnitý jelen,<br class="calibre12"/>
pevně, ač vyrvat se dychtil.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; I hleděl s podivem každý,<br class="calibre12"/>
kterak, ač ze zlata jen, ten pes jej zardousit hleděl,<br class="calibre12"/>
jelen pak nohama třepal a hleděl psovi se vymknout.<br class="calibre12"/>
Potom suknici lesklou jsem spatřil na jeho těle:<br class="calibre12"/>
Jaká slupina jest, jež cibuli pokrývá uschlou,<br class="calibre12"/>
tak byla jemná ta sukně a svítila jasně jak slunce.<br class="calibre12"/>
Veliké množství žen jen s podivem hledělo na ni.<br class="calibre12"/>
&#160;&#160;&#160;&#160; Jinou ti věc však povím, ty hleď si ji do mysli vštípit!<br class="calibre12"/>
Nevím, zda takový šat již v domově Odysseus nosil,<br class="calibre12"/>
či mu jej dal kýs druh, když na lodi odcházel rychlé,<br class="calibre12"/>
či snad pohostný přítel, vždyť mnohých zajisté lidí<br class="calibre12"/>
přátelství Odysseus měl, však málo měl Achaiů rovných.<br class="calibre12"/>
Plášť jsem také mu já dal nachový, dvojitý, krásný,<br class="calibre12"/>
bronzový meč jsem přidal a suknici vroubenou kolem.<br class="calibre12"/>
Na lodi pokryté pevně jsem potom ho propustil s úctou.<br class="calibre12"/>
&#160;&#160;&#160;&#160; Také provázel jej kýs hérold, o něco starší<br class="calibre12"/>
věkem.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Tohoto též, jak vypadal, popíši tobě:<br class="calibre12"/>
Okrouhlá ramena měl, byl snědý, kadeří hustých,<br class="calibre12"/>
Eurybatés slul jménem, a Odysseus zvlášť si ho vážil<br class="calibre12"/>
nad jiné soudruhy své. Byl pánovi upřímně oddán.“<br class="calibre12"/>
&#160;&#160;&#160;&#160; Řekl a roznítil v ní tím větší po nářku touhu,<br class="calibre12"/>
jakmile poznala znaky, jež přesně jí Odysseus popsal.</p>

<p class="mlpversehomer">&#160;&#160;&#160;&#160; Když již manželčin duch byl nasycen kvílením
slzným,<br class="calibre12"/>
tehdy se ujala slova a řekla mu odpověď tuto:<br class="calibre12"/>
„Zajisté od této chvíle, ó cizinče, dříve tak bídný,<br class="calibre12"/>
budeš velice milý a ctěný v paláci našem.<br class="calibre12"/>
Šat ten sama mu já kdys poskytla, o kterém mluvíš,<br class="calibre12"/>
z šatnice, složila jej — též přidala jehlici třpytnou,<br class="calibre12"/>
aby mu ozdobou byla.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Však jeho už nespatřím více,<br class="calibre12"/>
neboť se nevrátí domů a do země otcovské nikdy.<br class="calibre12"/>
Nešťastná hodina ona, kdy odplul na duté lodi<br class="calibre12"/>
spatřit tu kletou Tróju, již bez žalu vyslovit nesmím.“</p>

<p class="mlpversehomer">&#160;&#160;&#160;&#160; Důvtipný Láertův syn jí odvětil těmito slovy:<br class="calibre12"/>
„Ženo vší vážnosti hodná, již Odysseus nazývá chotí,<br class="calibre12"/>
nehyzdi již svou krásnou tvář, již nesužuj srdce,<br class="calibre12"/>
lkajíc pro svého muže — ač nijak ti za zlé to nemám.<br class="calibre12"/>
Mnohá pro muže lká, jenž jejím chotěm byl z mládí,<br class="calibre12"/>
dítky mu zrodivši v lásce — i kdyby tak výtečný nebyl<br class="calibre12"/>
jako byl Odysseus tvůj, jenž bohům roven prý býval.<br class="calibre12"/>
Avšak přestaň už lkát!<br class="calibre12"/>
&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Teď poslyš, co ti chci říci!<br class="calibre12"/>
Povím ti neklamně všecko a ničeho zatajit nechci:<br class="calibre12"/>
Odysseus <span class="mlpznakkurziva11b">vrátí se</span> zas — já sám jsem
vyprávět slyšel,<br class="calibre12"/>
blízko že v žírném kraji, kde bydlí thesprótští muži,<br class="calibre12"/>
žije tvůj choť. — Též pokladů dost, prý vzácných, si veze,<br class="calibre12"/>
které po kraji shání.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Však pozbyl na moři třpytném<br class="calibre12"/>
všechněch soudruhů věrných a s nimi duté své lodi,<br class="calibre12"/>
plavě se od Thrínakie.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Bylť Kronovec rozhněván na něj<br class="calibre12"/>
prudce, a Hélios zvlášť, když druzi mu pobili krávy.<br class="calibre12"/>
Na moři bouřlivých vln zlá záhuba stihla je všecky.<br class="calibre12"/>
&#160;&#160;&#160;&#160; On však na trámu lodním byl vlnou vyvržen na břeh<br class="calibre12"/>
ostrova faiéckých mužů, již rodem blízcí jsou bohům.<br class="calibre12"/>
Tito jej přijali rádi a poctili, jako by bůh byl,<br class="calibre12"/>
mnohé dary mu dali a chtěli ho vypravit sami<br class="calibre12"/>
bezpečně k domovu zpět.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Již dávno by Odysseus tady<br class="calibre12"/>
najisto byl — však mnohem se líp as v mysli mu zdálo<br class="calibre12"/>
chodit po mnohých zemích a sbírat poklady hojné.<br class="calibre12"/>
<span class="mlpznakkurziva11b">Tak</span> totiž nad jiné lidi je Odysseus
pamětliv toho,<br class="calibre12"/>
z čeho je hojný prospěch — a žádný není mu roven.<br class="calibre12"/>
&#160;&#160;&#160;&#160; Tuto mi pověděl zvěst král Feidón, thesprótský vládce.<br class="calibre12"/>
Přísahal přede mnou samým a bohům uléval v domě,<br class="calibre12"/>
loď že je spuštěna v moře a druhové hotovi k plavbě,<br class="calibre12"/>
kteří ho zavezou domů a do milé otcovské země.<br class="calibre12"/>
&#160;&#160;&#160;&#160; Mne však vypravil dřív, vždyť koráb thesprótský právě<br class="calibre12"/>
odjížděl do Dúlichia, kde hojná pšenice roste.<br class="calibre12"/>
&#160;&#160;&#160;&#160; Také mi ukázal skvosty, jež Odysseus po světě sebral.<br class="calibre12"/>
Mohl by živ z nich býti i desátý potomek ještě.<br class="calibre12"/>
Tolik pokladů vzácných měl v paláci vládcově ležet.<br class="calibre12"/>
&#160;&#160;&#160;&#160; Odysseus sám prý v Dódónu šel: chtělť z božího stromu,<br class="calibre12"/>
s dubu to s vysokým listím, se doslechnout Diovy vůle,<br class="calibre12"/>
jak se má navrátit teď v svou milou otcovskou zemi,<br class="calibre12"/>
když tak dlouho byl vzdálen, zda každému zjevně či tajně.<br class="calibre12"/>
&#160;&#160;&#160;&#160; Zdráv jest tedy tvůj manžel a do své se vlasti už vrátí,<br class="calibre12"/>
brzy, a od svých přátel a od své otcovské země<br class="calibre12"/>
nebude vzdálen už dlouho — však přece ti přísahu složím:<br class="calibre12"/>
Svědkem mi zvlášť buď Zeus, bůh nejvyšší, nejlepší ze všech,<br class="calibre12"/>
vládyky hrdinského i ohniště, k němuž jsem přišel,<br class="calibre12"/>
jistěže splní se všecko, co nyní tuto ti pravím:<br class="calibre12"/>
<span class="mlpznakkurziva11b">Tohoto samého roku se vrátí Odysseus domů,<br class="calibre12"/>
zatím co nynější měsíc už končí a nastává nový</span><span class="mlpznakkurziva11b"><span class="calibre18">!“</span></span></p>

<p class="mlpversehomer">&#160;&#160;&#160;&#160; Moudrá Pénelopeia mu na to zas odpověď dala:<br class="calibre12"/>
„Kéž by jen, milý hoste, ta řeč tvá splněna byla!<br class="calibre12"/>
Pak bys za krátký čas mou přízeň a přehojné dary<br class="calibre12"/>
poznal, a kdo by tě potkal, by každý velebil tebe!</p>

<p class="mlpversehomer">&#160;&#160;&#160;&#160; Já však na mysli své mám tušení — jakž se i stane:<br class="calibre12"/>
ani se Odysseus můj již nevrátí, ani se tobě<br class="calibre12"/>
nemůže průvodu dostat, vždyť není tu velitel taký,<br class="calibre12"/>
jakým Odysseus byl kdys v národě — býval-li někdy,<br class="calibre12"/>
který by cizince ctné k nám vítal a posílal domů.</p>

<p class="mlpversehomer">&#160;&#160;&#160;&#160; Teď však jej umyjte, služky, a potom mu upravte k lůžku<br class="calibre12"/>
postel a pokrývky teplé a také koberce lesklé,<br class="calibre12"/>
aby tak v pěkném teple se dočekal zlatotrůnné<br class="calibre12"/>
Jitřeny. Ráno pak časně jej umyjte, natřete mastí,<br class="calibre12"/>
aby pak s Télemachem zde v paláci posnídat mohl,<br class="calibre12"/>
v mužské komnatě sedě.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Tím hůře se povede tomu,<br class="calibre12"/>
kdo by ho lstí chtěl klamat, a sužovat — potom už tady<br class="calibre12"/>
nesvede docela nic, byť velice nad tím se horšil.<br class="calibre12"/>
&#160;&#160;&#160;&#160; Jakpak bys poznal, hoste, že nějak nad jiné ženy<br class="calibre12"/>
vynikám rozumem bystrým a rozvážnou moudrostí mysli,<br class="calibre12"/>
když bys chatrně oděn a nemyt v paláci našem<br class="calibre12"/>
jedl — vždyť kratičký věk jest určen smrtelným lidem.<br class="calibre12"/>
Kdokoli sám jest tvrdý a tvrdé smýšlení chová,<br class="calibre12"/>
na toho svolává lid jen pohromy pro příští časy,<br class="calibre12"/>
dokud je na světě živ — však mrtvého za posměch mají.<br class="calibre12"/>
Ale kdo sám jest dobrý a dobré smýšlení chová,<br class="calibre12"/>
o tom v daleký svět pak hosté roznesou chválu,<br class="calibre12"/>
po všem na světě lidstvu, a mnozí ho šlechetným nazvou.“</p>

<p class="mlpversehomer">&#160;&#160;&#160;&#160; Důvtipný Láertův syn jí odvětil těmito slovy:<br class="calibre12"/>
„Ženo vší vážnosti hodná, již Odysseus nazývá chotí,<br class="calibre12"/>
nechci už pokrývek teplých ni lesklých koberců vidět,<br class="calibre12"/>
dávno, už od té doby, co od krétských pohoří sněžných<br class="calibre12"/>
na lodi o dlouhých veslech jsem domů se na cestu vydal.<br class="calibre12"/>
Nech mne jen spát, jak trávil jsem dřív své bezesné noci!<br class="calibre12"/>
Neboť přemnohou noc již často jsem na lůžku bídném<br class="calibre12"/>
strávil, až krásnotrůnné a jasné Zory jsem dočkal.<br class="calibre12"/>
&#160;&#160;&#160;&#160; Avšak i umytí nohou ne zrovna bych s radostí viděl,<br class="calibre12"/>
nechci, by některá z žen mých nohou měla se dotknout,<br class="calibre12"/>
z těchto, jež ke své službě si chováš, královno, v domě,<br class="calibre12"/>
leč bys stařenku měla, již letitou, pečlivou ženu,<br class="calibre12"/>
která by tolik co já již prožila v životě strastí,<br class="calibre12"/>
tu bych se nebránil ovšem, by ona se dotkla mých nohou.“<br class="calibre12"/>
&#160;&#160;&#160;&#160; Moudrá Pénelopeia mu na to zas odpověď dala:<br class="calibre12"/>
„Milý hoste — vždyť žádný, tak rozumný, v paláci našem<br class="calibre12"/>
z krajin dalekých host až dosud mi nebyl tak milý —<br class="calibre12"/>
kterak rozumně všecko a s velkou rozvahou mluvíš! —<br class="calibre12"/>
Skutečně stařenku mám, jež velmi je rozumné mysli,<br class="calibre12"/>
od níž nešťastník ten byl s péčí živen a pěstěn,<br class="calibre12"/>
odevzdán v náručí její, jak jednou ho zrodila matka.<br class="calibre12"/>
Ovšemže jest už slabá — však nohy ti umyje přece.<br class="calibre12"/>
&#160;&#160;&#160;&#160; Rozumná Eurykleio, teď povstaň a cizince umyj,<br class="calibre12"/>
který vládyky tvého je vrstevník.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Odysseus možná<br class="calibre12"/>
také takové nohy už má, má takové ruce;<br class="calibre12"/>
lidé stárnou záhy, když neštěstí ubohé tiskne!“</p>

<p class="mlpversehomer">&#160;&#160;&#160;&#160; Řekla, tu stará služka si rukama zakryla líce,<br class="calibre12"/>
vřelé jí vytryskly slzy, a žalná pravila slova:<br class="calibre12"/>
„Jak mi tě, synáčku, žel, mně ubohé! Nad jiné lidi<br class="calibre12"/>
pojal tě v nenávist Zeus, ač duch tvůj býval vždy zbožný.<br class="calibre12"/>
Diovi bleskovládci přec žádný nespálil tolik<br class="calibre12"/>
tučného ze stehen masa a vybraných slavnostních žertev,<br class="calibre12"/>
jako’s dával mu ty, když prosil jsi, aby ti dopřál<br class="calibre12"/>
dožít blahého stáří a vychovat slavného syna.<br class="calibre12"/>
Teď však návratu den jen tobě byl nadobro odňat! —<br class="calibre12"/>
&#160;&#160;&#160;&#160; Tak snad pošklebky kdes též z něho si tropily služky<br class="calibre12"/>
cizinců dálných krajin, když někam do domu přišel,<br class="calibre12"/>
jako si z tebe ty psiny tu vesměs pošklebky tropí.<br class="calibre12"/>
Jejich potupám mnohým a pohanám chtěje se vyhnout,<br class="calibre12"/>
nechceš dáti se umýt, a mne tedy Íkariovna,<br class="calibre12"/>
moudrá Pénelopeia teď vyzvala — k radosti mojí.<br class="calibre12"/>
&#160;&#160;&#160;&#160; Proto ti umyju nohy i po vůli královny samé,<br class="calibre12"/>
avšak i po vůli tvé — vždyť hněv se mi v hlubinách srdce<br class="calibre12"/>
vzbouřil.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Teď výpověď mou však vyslechni, kterou ti řeknu:<br class="calibre12"/>
Přišloť přemnoho k nám již cizinců zkoušených těžce,<br class="calibre12"/>
avšak podoby té, jak myslím, nižádný neměl<br class="calibre12"/>
s vladařem, jako je tvoje, i nohama, vzrůstem i hlasem.“</p>

<p class="mlpversehomer">&#160;&#160;&#160;&#160; Důvtipný Láertův syn jí odvětil těmito slovy:<br class="calibre12"/>
„Stařenko, všichni tak dí, kdož na vlastní viděli oči<br class="calibre12"/>
oba, že jeden i druhý prý stejnou podobu máme,<br class="calibre12"/>
jako sis <span class="mlpznakkurziva11b">ty</span> též všimla, jak právě’s
pravila sama.“</p>

<h3 class="mlpuroven3odysseia" id="sigil_toc_id_52">Odysseus poznán od služky
Eurykleie</h3>

<p class="mlpversehomer">Řekl, a stará služka se třpytné chopila mísy,<br class="calibre12"/>
na které mývala nohy, a vlila tam studené vody<br class="calibre12"/>
hojně, pak přilila horké.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Však Odysseus slavný si sedl<br class="calibre12"/>
poněkud od krbu dále a rychle se obrátil k přítmí,<br class="calibre12"/>
neboť tušení zlé jej pojalo, až se ho dotkne,<br class="calibre12"/>
ihned že pozná ránu, a všecko že najevo vyjde.<br class="calibre12"/>
&#160;&#160;&#160;&#160; Přistoupla k pánovi svému a myla jej — poznala ihned<br class="calibre12"/>
ránu, již bílým klem kdys divý mu zasadil kanec,<br class="calibre12"/>
tenkrát, když na Parnésos se odebral k strýcům a dědu,<br class="calibre12"/>
statnému matčinu otci, jenž dovedl veškery lidi<br class="calibre12"/>
oklamat přísahou lstnou — sám bůh jej naučil tomu,<br class="calibre12"/>
Hermés — vždyť Autolykos mu pálil z jehňat a kůzlat<br class="calibre12"/>
vítané ze stehen maso — a on pak ho ochotně chránil.</p>

<p class="mlpversehomer">&#160;&#160;&#160;&#160; Jedenkrát Autolykos, když do žírné Ithaky přišel,<br class="calibre12"/>
zastal tam dceřina synka, jenž právě se narodil na svět.<br class="calibre12"/>
Tehdáž Eurykleia mu na klín vložila dítě,<br class="calibre12"/>
právě když dojídal pokrm, a tato mu pravila slova:<br class="calibre12"/>
„Nyní mu jméno ty sám hleď vymyslit, které bys přiřkl<br class="calibre12"/>
milému dceřinu synku, jenž velmi je žádoucí tobě!“<br class="calibre12"/>
&#160;&#160;&#160;&#160; Na to pak Autolykos se ozval a promluvil takto:<br class="calibre12"/>
„Příjmím, zeti i dcero, jej nazvete, které teď řeknu:<br class="calibre12"/>
Poněvadž jsem k vám přišel, jsa rozhněván na mnoho lidí,<br class="calibre12"/>
mnohé muže a ženy, co žijí na zemi žírné,<br class="calibre12"/>
proto mu název Hněvoš buď příjmením.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Ale
až jednou<br class="calibre12"/>
věkem dospěje hoch, nechť ve velký mateřský palác<br class="calibre12"/>
zavítá na Parnésos, kde hojné mi poklady leží.<br class="calibre12"/>
Z těchto mu věnuji dar, s nímž v radosti pošlu ho domů.“</p>

<p class="mlpversehomer">&#160;&#160;&#160;&#160; Proto též Odysseus přišel, by skvostné mu udělil
dary.<br class="calibre12"/>
Tehdy mu Autolykos i synové Autolykovi<br class="calibre12"/>
podali k pozdravu ruce a vlídnou ho vítali řečí.<br class="calibre12"/>
Vroucně ho matčina máť též objala, Amfitheá,<br class="calibre12"/>
na hlavě zlíbala vřele, i na obou spanilých očích.<br class="calibre12"/>
&#160;&#160;&#160;&#160; Slovutným rozencům svým pak vladař hlasitě velel<br class="calibre12"/>
přichystat hostovi hody — ti rozkazu poslušni byli.<br class="calibre12"/>
Synové pětiletého tam přivedli silného býka,<br class="calibre12"/>
ihned stáhli mu kůži a celého dělili zhruba.<br class="calibre12"/>
Krájeli nadrobno zručně, a nabodli na rožně kusy,<br class="calibre12"/>
pozorně upekli všecky a hostům podíly dali.<br class="calibre12"/>
Takto pak po celý den tam tehdy až k západu slunce<br class="calibre12"/>
jedli, a z hostiny duch měl radost, dělené stejně.<br class="calibre12"/>
Když pak zapadlo slunce a nastal večerní soumrak,<br class="calibre12"/>
tu již lehli si všichni a užili údělu spánku.</p>

<p class="mlpversehomer">&#160;&#160;&#160;&#160; Zora když, s jitrem se rodíc, se zjevila,
růžovoprstá,<br class="calibre12"/>
vyšli a brali se na lov — i jejich psové i sami<br class="calibre12"/>
synové Autolykovi, a slavný Odysseus s nimi.<br class="calibre12"/>
K Parnésu, strmé hoře, se vydali, porostlé lesem,<br class="calibre12"/>
záhy pak vystoupli výš až k roklinám šlehaným větry.<br class="calibre12"/>
&#160;&#160;&#160;&#160; Teprve paprsky slunce již počaly na role padat<br class="calibre12"/>
od proudův Ókeanových, jež klidně a hluboko tekou.<br class="calibre12"/>
&#160;&#160;&#160;&#160; Lovcové k úvalu hor již kráčeli — před nimi psové<br class="calibre12"/>
slídící po stopách zvěře, hned za nimi Autolykovci,<br class="calibre12"/>
s nimiž šel Odysseus slavný a dlouhým oštěpem stinným<br class="calibre12"/>
ve své pravici mával a poblíž ohařů kráčel.</p>

<p class="mlpversehomer">&#160;&#160;&#160;&#160; Právě se veliký vepř tam válel v doupěti hustém: —<br class="calibre12"/>
nemohl větrový proud jím proniknout, vanoucí vlhkem,<br class="calibre12"/>
nemohla sluneční zář jím proniknout paprsky svými,<br class="calibre12"/>
aniž kdy pronikl dešť tou houštinou: tak byl ten úkryt<br class="calibre12"/>
hustý, a hromada listí tam ležela nesmírně velká.</p>

<p class="mlpversehomer">&#160;&#160;&#160;&#160; Dupot mužův a chrtův tu kancovi pronikl k sluchu,<br class="calibre12"/>
jak se tam za lovem brali. — Vepř zježiv štětiny šíjní,<br class="calibre12"/>
naproti vyrazil z houští, a ohněm mu svítily oči.<br class="calibre12"/>
Stanul poblíže nich.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;Svou pravicí Odysseus pádnou<br class="calibre12"/>
dlouhé napřáhl kopí a první se rozehnal po něm,<br class="calibre12"/>
dychtiv zabíti jej.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Vepř, vyskočiv, hrdinu dříve<br class="calibre12"/>
nad samým kolenem kousl a vyrval mu velký kus masa,<br class="calibre12"/>
vrhnuv se od boku naň, však do kosti nevnikly zuby.<br class="calibre12"/>
&#160;&#160;&#160;&#160; On však bodl ho dřevcem a do plece pravého ranil.<br class="calibre12"/>
Lesklého oštěpu hrot skrz naskrz projel mu tělem.<br class="calibre12"/>
Zachroptěv, do prachu padl, a z těla mu vyletěl život.<br class="calibre12"/>
&#160;&#160;&#160;&#160; Královi synové milí se ihned na kance vrhli.<br class="calibre12"/>
Na ránu vítězného a bohům rovného reka<br class="calibre12"/>
obvaz pak dovedně dali a kouzelným říkadlem temný<br class="calibre12"/>
zdrželi krve mu proud. Pak v otcův se vrátili domov.</p>

<p class="mlpversehomer">&#160;&#160;&#160;&#160; Léčil ho Autolykos i synové Autolykovi.<br class="calibre12"/>
Když pak ho zhojili řádně a skvostné dary mu dali,<br class="calibre12"/>
s chvatem do vlasti zpět jej poslali, šťastného šťastní,<br class="calibre12"/>
do rodné ithacké země.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Tu otec a velebná matka<br class="calibre12"/>
plesali z návratu jeho a na všecky věci se ptali,<br class="calibre12"/>
odkud ránu tu má — on všecko jim vyložil správně,<br class="calibre12"/>
jak mu ji bílým klem byl na lovu zasadil kanec,<br class="calibre12"/>
tenkrát, když na Parnésos se vypravil s Autolykovci.</p>

<p class="mlpversehomer">&#160;&#160;&#160;&#160; Ránu tu stará služka, když rukama chopila nohu,<br class="calibre12"/>
poznala hned, jak dotkla se jí — —<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Hned pustila
nohu:<br class="calibre12"/>
na mísu dopadlo lýtko a kovový řinkot se ozval;<br class="calibre12"/>
zvrhla se na druhou stranu, a voda se vylila na zem.<br class="calibre12"/>
&#160;&#160;&#160;&#160; Stejně ji radost i žal hned naplnil, slzami rázem<br class="calibre12"/>
zalil se stařeně zrak — hlas radosti uvázl v hrdle.<br class="calibre12"/>
– – – – – – – – – – – – – – – – – – – – – – – – – – – – – – – – – <br class="calibre12"/>
&#160;&#160;&#160;&#160; Dotkla se pánovy brady a takto se ozvala k němu:<br class="calibre12"/>
„Najisto Odysseus ty’s, můj synáčku! — Neznala jsem tě,<br class="calibre12"/>
poněvadž nemohla dřív má ruka tě ohmatat řádně.“ —<br class="calibre12"/>
&#160;&#160;&#160;&#160; Řekla a na svou paní v tu chvíli se ohlédla zrakem,<br class="calibre12"/>
chtějíc jí znamení dáti, že milý manžel je doma.<br class="calibre12"/>
&#160;&#160;&#160;&#160; Té však nebylo možná tam pohledět ani nic tušit,<br class="calibre12"/>
ježto jí odvrácen duch byl Palladou.<br class="calibre12"/>
&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Odysseus
rychle<br class="calibre12"/>
rukou jí nahmatal hrdlo, a pravicí pevně ji chopiv,<br class="calibre12"/>
levicí přitáhl k sobě a těmito slovy se ozval:<br class="calibre12"/>
„Pročpak mě zničiti chceš, má matičko? — Sama’s mě přece<br class="calibre12"/>
chovala na těchto ňadrech!<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Já mnohé vytrpěv strasti,<br class="calibre12"/>
konečně v dvacátý rok teď v otcovskou zemi jsem přišel.<br class="calibre12"/>
Když však’s to poznala již, když bůh ti to do srdce vštípil,<br class="calibre12"/>
mlč mi, ať vůbec nikdo se o tom nedoví v domě!<br class="calibre12"/>
Neboť tohle ti řeknu — a také to splněno bude:<br class="calibre12"/>
Jestliže pobije bůh mou pravicí ženichy zpupné,<br class="calibre12"/>
potom, ač chůva jsi moje, tě dokonce nebudu šetřit,<br class="calibre12"/>
jiné až služebné ženy v svém paláci pobíjet budu.“<br class="calibre12"/>
&#160;&#160;&#160;&#160; Rozumná Eurykleia mu dala zas odpověď tuto:<br class="calibre12"/>
„Jaká to, dítě, ti řeč teď vyklouzla z ohrady zubů?<br class="calibre12"/>
Víš přec, jaký můj duch jest pevný a ústupu nezná!<br class="calibre12"/>
Pevná jak tvrdý kámen neb tuhé železo budu.<br class="calibre12"/>
Jinou ti věc však povím, ty na mysli přemýšlej o ní!<br class="calibre12"/>
Jestliže pobije bůh tvou pravicí ženichy zpupné,<br class="calibre12"/>
tu já jména ti žen pak vypočtu sloužících v domě,<br class="calibre12"/>
které tě nemají v úctě, a které viny jsou prosty.“<br class="calibre12"/>
&#160;&#160;&#160;&#160; Důvtipný Láertův syn jí odvětil těmito slovy:<br class="calibre12"/>
„Načpak je, matičko má, chceš jmenovat? — Nebude třeba.<br class="calibre12"/>
Vždyť já poznám je sám — já každou prozkoumám dobře.<br class="calibre12"/>
Teď však nemluv už o tom, a zatím to ponechej bohům!“<br class="calibre12"/>
&#160;&#160;&#160;&#160; Řekl a stará služka zas odešla komnatou onou,<br class="calibre12"/>
aby mu přinesla vodu, když dříve se rozlila všecka.<br class="calibre12"/>
Když však mu umyla nohy a natřela olejem mastným,<br class="calibre12"/>
Odysseus vzal zas židli a k ohni ji přitáhl blíže,<br class="calibre12"/>
chtěje se u něho zhřát, však jizvu si do hadrů zakryl.</p>

<p class="mlpversehomer">&#160;&#160;&#160;&#160; Moudrá Pénelopeia v jich středu pak počala mluvit:<br class="calibre12"/>
„Na tohle ještě, můj hoste, já sama se krátce tě zeptám,<br class="calibre12"/>
neboť libého spánku již brzy se dostaví chvíle —<br class="calibre12"/>
kdo totiž oddat se může, byť v zármutku, libému spánku.</p>

<p class="mlpversehomer">&#160;&#160;&#160;&#160; Mně však nezměrný žal jest od boha údělem určen:<br class="calibre12"/>
Pokud je bílý den, já žalem hlasitě štkajíc,<br class="calibre12"/>
pohledem na své práce a na práce služek se těším.<br class="calibre12"/>
Jakmile noc však přijde a všichni se oddají spánku,<br class="calibre12"/>
já jen bez spánku ležím, a souží mě stísněné srdce,<br class="calibre12"/>
četné útrapy trpké, a já pak žalostně sténám.<br class="calibre12"/>
&#160;&#160;&#160;&#160; Nejinak Pandareovna, jež plavým se slavíkem stala,<br class="calibre12"/>
zpívá velice krásně, když nové nastává jaro.<br class="calibre12"/>
Sedne si na stinný strom, jenž pln jest hustého listí,<br class="calibre12"/>
občas změňujíc tón, své zvučné vydává zpěvy,<br class="calibre12"/>
synáčka Ityla želíc, tak milého, kterého kdysi,<br class="calibre12"/>
rozence vládyky Zétha, ač omylem, zabila mečem.<br class="calibre12"/>
&#160;&#160;&#160;&#160; Na dvé takto můj duch jest rozdělen, semo i tamo,<br class="calibre12"/>
zdali mám u syna býti a všecko tu bezpečně chránit,<br class="calibre12"/>
majetek svůj, svou čeleď i palác s vysokým krytem,<br class="calibre12"/>
šetříc mužova lůžka i dobré pověsti lidské,<br class="calibre12"/>
či již za někým jíti, kdo z Achaiů přední jsa šlechtic,<br class="calibre12"/>
v domě se uchází o mě a podá nesmírné dary.</p>

<p class="mlpversehomer">&#160;&#160;&#160;&#160; Dokud rozenec můj byl malý a rozumem slabý,<br class="calibre12"/>
nebylo možno se vdáti a odejít z mužova domu.<br class="calibre12"/>
Teď však, když je už velký a dospívá jinošství míry,<br class="calibre12"/>
přeje si dokonce sám, bych nazpět se vrátila domů,<br class="calibre12"/>
mrze se pro jmění své, jež mrhají achajští muži.</p>

<p class="mlpversehomer">&#160;&#160;&#160;&#160; Teď mi můj sen však vyložit hleď! Nuž nyní mě
poslyš!<br class="calibre12"/>
Dvacet mi na dvoře hus jest krmeno pšeničným zrním<br class="calibre12"/>
z vody, v níž máčeno jest — mám radost, na husy hledíc.<br class="calibre12"/>
S hor vtom přiletěl orel a rázem zobákem křivým<br class="calibre12"/>
všem jim zakroutil krky a zabil je. Na dvoře husy<br class="calibre12"/>
ležely hromadně mrtvy — on vyletěl k obloze jasné.<br class="calibre12"/>
&#160;&#160;&#160;&#160; Avšak já jsem lkala, a plakala, třeba jen ve snách.<br class="calibre12"/>
Achajky pletenců krásných se tenkrát scházely ke mně,<br class="calibre12"/>
když jsem žalostně lkala, že orel mi zadávil husy.<br class="calibre12"/>
On však přiletěl nazpět a na příční vyčnělý trámec<br class="calibre12"/>
sedl, a takto se ozvav, mě lidskou konejšil řečí:<br class="calibre12"/>
‚Slavného Íkaria ty rozenko, dobré buď mysli!<br class="calibre12"/>
Není to sen! Toť skutečný zjev, jenž tobě se splní.<br class="calibre12"/>
Husy — toť ženiši jsou, já sám, jenž dříve byl orlem,<br class="calibre12"/>
manžel jsem tvůj, jenž nyní domů se vracím,<br class="calibre12"/>
abych hanebnou smrt všem ženichům připravil tady.‘<br class="calibre12"/>
&#160;&#160;&#160;&#160; Toto mi řekl ten pták — vtom sladký mě opustil spánek.<br class="calibre12"/>
Ihned se ohlédnu kolem — a na dvoře všecky mé husy<br class="calibre12"/>
zobaly pšenici zas tam ze žlabu jako vždy jindy!“</p>

<p class="mlpversehomer">&#160;&#160;&#160;&#160; Důvtipný Láertův syn jí odvětil těmito slovy:<br class="calibre12"/>
„Nemůže, královno ctná, když sen tvůj kdo vykládá správně,<br class="calibre12"/>
jiný smysl mu dát: sám Odysseus označil tobě,<br class="calibre12"/>
kterak to hodlá provést.<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Již blíží se ženichům zkáza,<br class="calibre12"/>
všechněm, a nikdo se z nich již nevyhne osudu smrti.“</p>

<p class="mlpversehomer">&#160;&#160;&#160;&#160; Moudrá Pénelopeia mu na to zas odpověď dala:<br class="calibre12"/>
„Cizinče, vždyť přec temní a záhadní smyslem nám chodí<br class="calibre12"/>
snové, a také všecko se lidem nesplní vždycky.</p>

<p class="mlpversehomer">&#160;&#160;&#160;&#160; Dvé jest zajisté bran, z nichž matní chodí nám
snové,<br class="calibre12"/>
ze sloně jedna je z nich, však druhá zase je z rohů.<br class="calibre12"/>
Jestliže některý sen nám ze sloně řezané přijde,<br class="calibre12"/>
ten nás pokaždé mámí a nosí nesprávné zvěsti.<br class="calibre12"/>
Naproti tomu zas ten, jenž vychází z hlazených rohů,<br class="calibre12"/>
ve skutek uvádí všecko, co lidem zjeví se ve snách.</p>

<p class="mlpversehomer">&#160;&#160;&#160;&#160; Avšak sen můj trapný as nevyšel z rohové brány,<br class="calibre12"/>
ač bychom, já i můj syn, jej vítali s radostí velkou.</p>

<p class="mlpversehomer">&#160;&#160;&#160;&#160; Jinou ti věc však povím, ty hleď si ji do mysli
vložit!<br class="calibre12"/>
Hleď, již proklaté jitro jest nablízku, které mě navždy<br class="calibre12"/>
vzdálí z mužova domu:<br class="calibre12"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Teď hodlám zavésti zápas,<br class="calibre12"/>
totiž sekyry ony, jež Odysseus stavíval řadou<br class="calibre12"/>
asi jak korábní koly, zde v paláci, dvanácte celkem,<br class="calibre12"/>
potom se daleko vzdáliv, skrz otvory sekyr těch střílel.<br class="calibre12"/>
&#160;&#160;&#160;&#160; Nyní pak zápas tento chci uložit ženichům v domě.<br class="calibre12"/>
Kdokoli manželův luk z nich nejsnáz rukama napne,<br class="calibre12"/>
kdo z nich prostřelí šíp skrz otvory dvanácti sekyr,<br class="calibre12"/>
s tím jsem hotova jíti a s tímto se rozloučit domem,<br class="calibre12"/>
manželským, obzvlášť krásným, jenž hojným zbožím je bohat,<br class="calibre12"/>
na nějž si často, jak mním, pak vzpomenu, třeba jen ve snách.“</p>

<p class="mlpversehomer">&#160;&#160;&#160;&#160; Důvtipný Láertův syn jí odvětil těmito slovy:<br class="calibre12"/>
„Ženo, vší vážnosti hodná, již Odysseus nazývá chotí,<br class="calibre12"/>
nechtějž odkládat dél ten zápas v paláci tady,<br class="calibre12"/>
neboť vrátí se dřív tvůj důvtipný Odysseus domů,<br class="calibre12"/>
než by kdo hladký ten luk z těch ženichů, zkuse ho v rukou,<br class="calibre12"/>
ohnul, tětivu napjal a prostřelil sekyry šípem.“</p>

<p class="mlpversehomer">&#160;&#160;&#160;&#160; Moudrá Pénelopeia mu na to zas pravila toto:<br class="calibre12"/>
„Kdybys ty ochoten byl, v mé komnatě, sedě, mě těšit,<br class="calibre12"/>
hoste, tu po mých víčkách by sotva se rozestřel spánek.<br class="calibre12"/>
Avšak není možno, by pořád bez spánku byli<br class="calibre12"/>
lidé, vždyť ve všem míra je zajisté od bohů dána<br class="calibre12"/>
nesmrtných, smrtelným lidem, již bydlí na zemi žírné.<br class="calibre12"/>
Hodlám z příčiny té již vstoupit v komnatu horní,<br class="calibre12"/>
lehnout si na lůžko své, jež budí ve mně jen nářek,<br class="calibre12"/>
slzami smáčené stále, co Odysseus z domova odplul<br class="calibre12"/>
spatřit tu kletou Tróju, již bez žalu vyslovit nesmím.<br class="calibre12"/>
Na to si lehnout půjdu, ty lehni si v tomto zde domě,<br class="calibre12"/>
ať si už lehneš na zem, či lůžko ti ustláno bude.“<br class="calibre12"/>
&#160;&#160;&#160;&#160; Do lesklé komnaty horní pak vystoupla Pénelopeia,<br class="calibre12"/>
avšak nikoli sama, i jiné s ní kráčely služky.<br class="calibre12"/>
&#160;&#160;&#160;&#160; Vystoupla v komnatu horní i její služebné ženy,<br class="calibre12"/>
plakala nad milým mužem, až konečně na víčka oční<br class="calibre12"/>
Pallas jiskrných zraků jí libý vložila spánek.</p>

</div>
</body>
</html>